\id 1PE Malay: Alkitab Berita Baik 1996
\h 1 PETRUS
\mt SURAT PETRUS
\mt2 YANG PERTAMA
\imt Kata Pengantar
\ip
\bk Surat Petrus yang Pertama \bk* ditujukan kepada orang Kristian yang tercerai-cerai di seluruh bahagian utara Asia Kecil. Mereka disebut "umat pilihan Allah''. Surat ini bertujuan untuk menggalakkan para pembacanya yang sedang mengalami penganiayaan dan penderitaan kerana percaya kepada Kristus. Petrus mengingatkan para pembacanya akan Berita Baik tentang Yesus. Kematian, kebangkitan, dan janji Kristus akan datang kembali memberikan harapan kepada mereka. Oleh itu mereka mesti tabah menanggung penderitaan, dan sedar bahawa penderitaan itu suatu ujian bagi ketulusan kepercayaan mereka kepada Kristus. Mereka pun harus yakin bahawa mereka akan menerima pahala pada hari Yesus Kristus datang kembali.
\ip Di samping menggalakkan para pembacanya yang sedang mengalami kesusahan, Petrus juga meminta supaya mereka hidup sebagai pengikut Kristus.
\iot Kandungan
\io1 Pendahuluan 1.1--2
\io1 Peringatan tentang Allah Menyelamatkan Manusia 1.3--12
\io1 Nasihat supaya Hidup Suci 1.13---2.10
\io1 Kewajipan Orang Kristian pada Masa Penderitaan 2.11---4.19
\io1 Kerendahan Hati dan Pelayanan Orang Kristian 5.1--11
\io1 Penutup 5.12--14
\b
\c 1
\p
\v 1 Surat ini daripada Petrus, rasul Yesus Kristus dan ditujukan kepada umat pilihan Allah, yang tinggal sebagai orang pelarian yang tercerai-cerai di seluruh daerah Pontus, Galatia, Kapadokia, Asia, dan Bitinia.
\v 2 Kamu dipilih sesuai dengan rancangan Allah Bapa, dan dijadikan umat-Nya yang suci oleh Roh Allah, supaya kamu taat kepada Yesus Kristus dan disucikan oleh darah-Nya.
\p Semoga Allah mengurniai kamu berkat dan kesejahteraan dengan berlimpah-limpah.
\s Harapan yang Kukuh
\p
\v 3 Marilah kita bersyukur kepada Allah, Bapa Tuhan kita Yesus Kristus! Kerana Dia sangat mengasihani kita, Dia mengurniai kita hidup yang baru, dengan membangkitkan Yesus Kristus daripada kematian. Hal ini memberikan harapan yang kukuh kepada kita.
\v 4 Oleh itu, kita berharap untuk memiliki berkat-berkat yang disediakan oleh Allah bagi umat-Nya. Berkat-berkat itu disimpan-Nya di syurga, supaya tidak dapat rosak, reput, ataupun musnah.
\v 5 Berkat-berkat itu untuk kamu kerana kamu percaya kepada Allah. Oleh itu kamu dipelihara oleh kuasa Allah supaya kamu menerima penyelamatan yang siap dinyatakan pada akhir zaman.
\p
\v 6 Oleh itu hendaklah kamu bersukacita, meskipun sekarang mungkin kamu harus berdukacita untuk sementara waktu kerana mengalami berbagai-bagai cubaan.
\v 7 Semuanya bertujuan untuk membuktikan sama ada kamu sungguh-sungguh percaya kepada Tuhan atau tidak. Emas yang dapat rosak pun diuji dengan api. Oleh itu, iman kamu yang lebih berharga daripada emas pun harus diuji, supaya menjadi teguh. Dengan demikian, apabila Yesus Kristus datang kembali, kamu akan menerima pujian, kemuliaan, dan penghormatan daripada Allah.
\v 8 Kamu mengasihi Dia meskipun kamu belum pernah melihat Dia. Kamu percaya kepada-Nya meskipun sekarang kamu tidak melihat Dia. Oleh itu, kegembiraan yang kamu alami itu sungguh besar, mulia, dan tidak terkata.
\v 9 Hal itu demikian kerana kamu menerima penyelamatan jiwa kamu, iaitu tujuan kepercayaan kamu kepada Kristus.
\p
\v 10 Penyelamatan inilah yang dikaji dan diselidiki oleh para nabi, dan mereka bernubuat tentang anugerah yang dikurniakan oleh Allah kepada kamu.
\v 11 Roh Kristus ada pada diri para nabi, dan Roh itu bernubuat tentang penderitaan yang harus ditanggung oleh Kristus, dan tentang kemuliaan-Nya yang akan menyusul. Para nabi berusaha mengetahui masa dan bagaimana hal itu akan berlaku.\f a masa dan bagaimana hal itu akan berlaku;  atau  siapa orang itu dan masa Dia akan datang.\f*
\v 12 Allah memberitahu nabi-nabi itu bahawa apa yang dilakukan mereka bukanlah untuk kepentingan mereka sendiri, tetapi untuk kepentingan kamu. Perkara-perkara yang disampaikan oleh nabi-nabi itu, sekarang telah kamu dengar daripada mereka yang menyampaikan Berita Baik itu. Mereka mengisytiharkannya kepada kamu dengan kuasa Roh Allah\f A Roh Allah;  Harfiah:  Roh Kudus.\f* yang dikirim dari syurga. Bahkan malaikat-malaikat pun ingin memahami semua perkara itu.
\s Panggilan untuk Hidup Suci
\p
\v 13 Oleh itu, hendaklah kamu bersiap sedia. Berwaspadalah dan berharaplah dengan sepenuhnya akan berkat yang diberikan kepada kamu apabila Yesus Kristus datang kembali.
\v 14 Taatlah kepada Allah, dan jangan hidup menurut keinginan kamu yang dahulu, ketika kamu masih belum mengenal Allah.
\v 15 Sebaliknya, hendaklah kamu suci dalam segala sesuatu yang kamu lakukan, sebagaimana Allah yang memanggil kamu itu suci.
\v 16 Di dalam Alkitab tertulis, "Hendaklah kamu suci, kerana Aku suci.''
\x - \xo 1.16: \xt Im 11.44--45, 19.2\x*
\p
\v 17 Kamu memanggil Allah itu Bapa, apabila kamu berdoa kepada-Nya. Dia Allah yang menghakimi manusia menurut perbuatan masing-masing dan Dia tidak berat sebelah. Oleh itu hendaklah kamu menghormati Dia selama kamu hidup di dunia.
\v 18 Kamu mengetahui apa yang telah dibayarkan untuk membebaskan kamu daripada kehidupan sia-sia yang kamu warisi daripada nenek moyang kamu. Bayarannya bukanlah sesuatu yang dapat dimusnahkan seperti perak atau emas,
\v 19 tetapi korban yang sangat berharga, iaitu Kristus sendiri, yang menjadi seperti domba yang tidak bercacat cela.
\v 20 Dia dipilih oleh Allah sebelum dunia ini diciptakan. Oleh itu menjelang akhir zaman ini, Dia datang untuk menyelamatkan kamu.
\v 21 Melalui Dialah kamu percaya kepada Allah, yang sudah membangkitkan Dia daripada kematian dan memuliakan-Nya. Oleh itu, sekarang kamu percaya kepada Allah dan berharap kepada-Nya dengan sepenuhnya.
\p
\v 22 Kerana kamu mentaati ajaran benar daripada Allah,\f b ajaran benar daripada Allah;  Harfiah:  kebenaran.\f* kamu menjadi suci dan kamu mengasihi sesama saudara seiman dengan ikhlas. Oleh itu, hendaklah kamu saling mengasihi dengan sepenuh hati.\f c dengan sepenuh hati;  Beberapa buah naskhah kuno:  dengan hati yang murni.\f*
\v 23 Melalui firman Allah yang hidup dan kekal, kamu sudah dilahirkan kembali, bukan oleh manusia, tetapi oleh Bapa yang kekal.
\v 24 Di dalam Alkitab tertulis,
\q1 "Umat manusia bagaikan rumput,
\q2 dan segala kemuliaan mereka seperti bunga rumput.
\q1 Rumput layu, bunga pun gugur;
\q2
\v 25 tetapi firman Tuhan kekal selama-lamanya.''
\m Firman itu Berita Baik yang diisytiharkan kepada kamu.
\x - \xo 1.24--25: \xt Yes 40.6--8\x*
\c 2
\s Batu yang Hidup dan Bangsa yang Suci
\p
\v 1 Oleh itu, buanglah segala kejahatan daripada diri kamu. Janganlah berdusta lagi dan janganlah berpura-pura. Janganlah iri hati dan janganlah fitnah orang.
\v 2 Hendaklah kamu menjadi seperti bayi yang baru lahir, yang sentiasa haus akan susu rohani yang murni. Dengan meminumnya kamu akan membesar dan diselamatkan.
\v 3 Di dalam Alkitab tertulis, "Kamu sendiri sudah mengalami kebaikan Tuhan.''
\x - \xo 2.3: \xt Mzm 34.10\x*
\p
\v 4 Datanglah kepada Tuhan. Dia bagaikan batu yang hidup, batu yang dibuang oleh manusia kerana dianggap tidak berguna, tetapi yang dipilih oleh Allah kerana dianggap berharga.
\v 5 Hendaklah kamu datang kepada-Nya sebagai batu-batu yang hidup. Biarlah kamu digunakan untuk membina rumah Allah yang rohani. Dengan demikian kamu menjadi imam yang hidup khas untuk Allah dan yang mempersembahkan korban rohani yang berkenan kepada Allah, melalui Yesus Kristus.
\v 6 Hal itu demikian kerana di dalam Alkitab tertulis,
\q1 "Aku telah memilih suatu batu berharga,
\q2 yang Aku tempatkan di Sion sebagai batu asas;
\q2 dan sesiapa yang percaya kepada-Nya tidak akan dikecewakan.''
\x - \xo 2.6: \xt Yes 28.16\x*
\m
\v 7 Batu ini sangat berharga bagi kamu yang percaya. Tetapi bagi orang yang tidak percaya,
\q1 "Batu yang dibuang oleh pembina bangunan
\q2 telah menjadi batu yang paling utama.''
\x - \xo 2.7: \xt Mzm 118.22\x*
\m
\v 8 Di dalam Alkitab juga tertulis ayat ini,
\q1 "Inilah batu yang akan menyebabkan orang tersandung,
\q2 batu yang akan menyebabkan mereka jatuh.''
\m Mereka tersandung kerana mereka tidak percaya kepada firman itu. Demikianlah kehendak Allah bagi mereka.
\x - \xo 2.8: \xt Yes 8.14--15\x*
\p
\v 9 Tetapi kamu bangsa yang terpilih, imam-imam yang mengabdikan diri kepada Raja, bangsa yang suci, umat Allah sendiri. Allah memilih kamu untuk mengisytiharkan perbuatan-Nya yang luar biasa. Allah sudah memanggil kamu keluar daripada kegelapan supaya masuk ke dalam cahaya-Nya yang gemilang.
\x - \xo 2.9: \xt Kel 19.5--6; Yes 43.20--21; Ul 4.20, 7.6, 14.2; Tit 2.14; Yes 9.2\x*
\v 10 Dahulu kamu bukan umat Allah, tetapi sekarang kamu umat Allah. Dahulu kamu tidak mengenal rahmat Allah, tetapi sekarang kamu sudah menerima rahmat-Nya.
\x - \xo 2.10: \xt Hos 2.23\x*
\s Abdi Allah
\p
\v 11 Sahabat-sahabatku, kamu seperti orang asing dan orang pelarian di dunia ini! Oleh itu, aku menggesa kamu supaya tidak menuruti hawa nafsu manusia, yang sentiasa berlawanan dengan jiwa.
\v 12 Kelakuan kamu antara orang yang tidak mengenal Allah, hendaklah begitu baik sehingga apabila mereka menuduh kamu sebagai orang jahat, mereka terpaksa mengakui perbuatan kamu yang baik, dan memuji Allah pada hari Allah datang untuk menghukum orang.
\p
\v 13 Demi Tuhan, hendaklah kamu taat kepada pemerintah, baik kepada Kaisar yang menjadi penguasa yang terutama,
\v 14 mahupun kepada gabenor yang dilantik oleh Kaisar untuk menghukum orang jahat, dan untuk memuji orang yang berbuat baik.
\v 15 Allah mahu kamu melakukan perbuatan baik supaya orang yang bercakap bodoh tidak berpeluang memfitnah kamu.
\v 16 Hiduplah sebagai orang bebas, tetapi jangan gunakan kebebasan kamu untuk menutupi kejahatan, melainkan hiduplah sebagai abdi Allah.
\v 17 Hormatilah semua orang, kasihilah sesama saudara seiman, takutlah akan Allah, dan hormatilah Kaisar.
\s Penderitaan Kristus sebagai Teladan
\p
\v 18 Hamba, taatlah kepada tuan kamu, dan hormati mereka dengan sepenuhnya, bukan sahaja mereka yang baik hati dan bertimbang rasa, tetapi juga mereka yang kejam.
\v 19 Allah akan memberkati kamu, jika kamu dengan tabah menanggung perlakuan yang tidak adil kerana kamu tahu akan kehendak Allah.
\v 20 Apakah keistimewaannya, jika kamu menanggung hukuman yang memang harus kamu tanggung kerana bersalah? Tetapi jika kamu tabah menanggung penderitaan apabila dihukum kerana melakukan yang benar, Allah akan memberkati kamu.
\v 21 Untuk hal inilah Allah memanggil kamu, kerana Kristus sendiri sudah menanggung penderitaan untuk kamu, dan memberi kamu satu teladan, supaya kamu mengikut jejak-Nya.
\v 22 Dia tidak pernah berdosa dan sesiapa pun tidak pernah mendengar Dia berdusta.
\x - \xo 2.22: \xt Yes 53.9\x*
\v 23 Apabila Dia dicerca, Dia tidak membalas dengan cercaan. Pada waktu Dia menanggung penderitaan, Dia tidak mengancam orang, tetapi Dia mempercayakan diri kepada Allah, Hakim yang adil itu.
\x - \xo 2.23: \xt Yes 53.7\x*
\v 24 Kristus sendiri memikul dosa kita pada tubuh-Nya di kayu salib, supaya kita bebas daripada kuasa dosa, lalu hidup menurut kehendak Allah.\f d hidup menurut kehendak Allah;  Harfiah:  hidup untuk kebenaran.\f* Luka-luka Kristuslah yang menyembuhkan kamu.
\x - \xo 2.24: \xt Yes 53.6\x*
\v 25 Dahulu kamu seperti domba yang sesat, tetapi sekarang kamu telah dibawa pulang untuk mengikut Gembala dan Pemelihara jiwa kamu.
\x - \xo 2.25: \xt Yes 53.6\x*
\c 3
\s Suami dan Isteri
\p
\v 1 Demikian juga kamu, isteri-isteri harus taat kepada suami, supaya jika ada antara suami kamu yang tidak percaya kepada firman Allah, kelakuan kamu akan menyebabkan mereka menjadi percaya. Kamu tidak perlu mengatakan apa-apa kepada mereka,
\x - \xo 3.1: \xt Ef 5.22; Kol 3.18\x*
\v 2 kerana mereka boleh melihat kelakuan kamu yang murni dan penuh hormat.
\v 3 Janganlah kecantikan kamu bergantung kepada hiasan rambut, barang kemas, ataupun pakaian yang mahal-mahal.
\x - \xo 3.3: \xt 1 Tim 2.9\x*
\v 4 Sebaliknya, hendaklah kecantikan kamu terdiri daripada batin yang murni, budi pekerti yang lembut, dan tenang. Itulah kecantikan abadi yang sangat berharga di sisi Allah.
\v 5 Pada zaman dahulu, wanita salih yang mempercayakan diri kepada Allah mempercantik diri dengan ketaatan kepada suami mereka.
\v 6 Sara pun demikian juga; dia taat kepada Abraham dan menyebut dia tuannya. Kamu sekarang anak-anak Sara, jika kamu melakukan perkara yang baik dan tidak takut akan apa pun.
\x - \xo 3.6: \xt Kej 18.12\x*
\p
\v 7 Demikian juga kamu, suami-suami harus hidup dengan isteri kamu dengan penuh pengertian, dan sedar bahawa mereka itu kaum yang lebih lemah. Perlakukanlah mereka dengan hormat, kerana mereka bersama-sama kamu, akan menerima anugerah hidup sejati dan kekal daripada Allah. Berbuatlah demikian supaya tiada sesuatu pun menghalangi doa kamu.
\x - \xo 3.7: \xt Ef 5.25; Kol 3.19\x*
\s Menderita kerana Melakukan yang Benar
\p
\v 8 Inilah kesimpulannya: Hendaklah kamu semua seia sekata dan seperasaan. Hendaklah kamu saling mengasihi seperti orang yang bersaudara, dan hendaklah kamu saling berbelas kasihan dan bersikap rendah hati.
\v 9 Janganlah balas kejahatan dengan kejahatan, atau cercaan dengan cercaan; sebaliknya balaslah kejahatan dengan berkat daripada Allah. Kamu harus berbuat demikian kerana Allah menjanjikan berkat, ketika Dia memanggil kamu.
\v 10 Di dalam Alkitab tertulis,
\q1 "Sesiapa yang hendak menikmati hidup
\q2 dan yang ingin mengalami masa yang baik,
\q1 tidak boleh memfitnah orang
\q2 dan tidak boleh berdusta.
\q1
\v 11 Dia tidak boleh melakukan kejahatan lagi, tetapi berbuat baik;
\q2 dia harus berusaha dengan sungguh-sungguh untuk mendapat perdamaian.
\q1
\v 12 Berbuatlah demikian,
\q2 kerana Tuhan sentiasa memperhatikan orang yang melakukan kehendak-Nya,
\q2 Dia sentiasa mendengarkan doa mereka;
\q2 tetapi Tuhan menentang orang yang melakukan kejahatan.''
\x - \xo 3.10--12: \xt Mzm 34.13--17\x*
\p
\v 13 Siapakah akan menyusahkan kamu jika kamu ingin sekali berbuat baik?
\v 14 Tetapi meskipun kamu harus menanggung penderitaan kerana melakukan perkara yang baik,\f e melakukan perkara yang baik;  Harfiah:  kebenaran.\f* kamu berbahagia! Janganlah takut akan sesiapa pun dan janganlah khuatir.
\v 15 Tetapi dengan tulus hormatilah Kristus sebagai Tuhan dalam hidup kamu. Hendaklah kamu sentiasa bersedia memberikan jawapan kepada sesiapa sahaja yang meminta kamu menjelaskan harapan yang kamu miliki.
\x - \xo 3.14--15: \xt Mat 5.10; Yes 8.12--13\x*
\v 16 Tetapi lakukanlah hal itu dengan lemah lembut dan hormat. Hendaklah hati nurani kamu murni, supaya apabila kamu difitnah kerana hidup dengan baik sebagai pengikut Kristus, orang yang memfitnah kamu itu akan menjadi malu.
\v 17 Lebih baik menanggung penderitaan kerana berbuat baik, jika hal itu memang kehendak Allah, daripada menanggung penderitaan kerana berbuat jahat.
\v 18 Hal itu demikian kerana Kristus sendiri mati\f f mati;  Banyak naskhah kuno:  menanggung penderitaan.\f* sekali sahaja dan untuk selama-lamanya, supaya dosa kita diampunkan. Dia tidak bersalah tetapi mati untuk orang yang bersalah, supaya Dia boleh memimpin kamu kepada Allah. Dia dibunuh dalam keadaan jasmani, tetapi dihidupkan semula dalam keadaan rohani.
\v 19 Dalam keadaan roh Dia pergi mengisytiharkan berita daripada Allah kepada roh-roh yang dipenjarakan,
\v 20 iaitu roh-roh orang yang tidak taat kepada Allah ketika Allah menantikan mereka dengan sabar pada masa Nuh membina bahteranya. Hanya lapan orang di bahtera itu, dan mereka diselamatkan oleh air bah itu.
\x - \xo 3.20: \xt Kej 6.1---7.24\x*
\v 21 Air bah itu melambangkan baptisan yang sekarang ini menyelamatkan kamu. Baptisan ini bukanlah pembasuhan kotoran daripada tubuh, tetapi janji kamu kepada Allah daripada hati nurani yang baik. Baptisan ini menyelamatkan kamu kerana Yesus Kristus sudah bangkit daripada kematian,
\v 22 dan sudah naik ke syurga. Sekarang Dia di sebelah kanan Allah dan memerintah semua malaikat, penguasa, dan pemerintah di langit.
\c 4
\s Hidup yang Baru
\p
\v 1 Kerana Kristus sudah menanggung penderitaan secara jasmani, kamu juga mesti menguatkan diri dengan pendirian seperti itu. Hal ini demikian kerana sesiapa yang menanggung penderitaan secara jasmani, tidak lagi berbuat dosa.
\v 2 Oleh itu, selama kamu hidup di dunia ini, kamu mesti dikuasai oleh kehendak Allah dan bukan oleh keinginan manusia.
\v 3 Pada masa lampau, kamu sudah cukup lama melakukan apa yang suka dilakukan oleh orang yang tidak mengenal Allah. Hidup kamu tidak senonoh. Kamu menuruti hawa nafsu, bersifat pemabuk, berpesta liar, minum minuman keras dengan berlebih-lebihan, dan menyembah berhala yang menjijikkan.
\v 4 Sekarang orang yang tidak mengenal Allah hairan apabila kamu tidak mengikut cara hidup mereka yang jahat itu. Itulah sebabnya mereka menghina kamu.
\v 5 Tetapi mereka harus mempertanggungjawabkan hidup mereka kepada Allah yang siap menghakimi orang hidup dan orang mati.
\v 6 Itulah sebabnya Berita Baik sudah diisytiharkan juga kepada orang mati, supaya mereka yang telah diadili dalam keadaan jasmani -- seperti halnya semua orang akan diadili -- dapat hidup secara rohani menurut kehendak Allah.
\s Pengurus Kurnia Allah
\p
\v 7 Tidak lama lagi segala sesuatu akan berakhir. Oleh itu, kamu harus mengawal diri dan berwaspada, supaya kamu dapat berdoa.
\v 8 Inilah perkara yang terpenting: Kamu harus saling mengasihi dengan sepenuh hati, kerana jika kamu saling mengasihi, kamu juga bersedia untuk saling mengampuni.
\x - \xo 4.8: \xt Ams 10.12\x*
\v 9 Hendaklah kamu saling menyambut saudara seiman di rumah tanpa bersungut-sungut.
\v 10 Setiap orang daripada kamu sudah menerima kurnia yang berlainan daripada Allah. Oleh itu sebagai pengurus yang baik bagi kurnia Allah, kamu mesti menggunakan kurnia-kurnia itu untuk kepentingan semua orang.
\v 11 Sesiapa yang menyampaikan perkhabaran, harus menyampaikan perkhabaran daripada Allah. Sesiapa yang memberikan pertolongan kepada orang lain, harus melakukannya dengan kekuatan yang diberikan oleh Allah, supaya dalam segala hal Allah dimuliakan melalui Yesus Kristus. Kristuslah yang memiliki kemuliaan dan kekuasaan selama-lamanya. Amin.
\s Menanggung Penderitaan sebagai Orang Kristian
\p
\v 12 Sahabat-sahabat yang aku kasihi! Kamu sekarang menanggung penderitaan yang berat kerana kamu sedang diuji. Janganlah hairan dan janganlah anggap perkara itu luar biasa.
\v 13 Sebaliknya, bersyukurlah kerana kamu turut menanggung penderitaan bersama-sama Kristus. Dengan demikian kamu akan bersukacita, apabila kemuliaan Kristus dinyatakan kelak.
\v 14 Berbahagialah kamu jika kamu dihina kerana kamu pengikut Kristus. Hal ini bererti bahawa Roh yang mulia, iaitu Roh Allah ada pada kamu.
\v 15 Janganlah seorang pun antara kamu menanggung penderitaan kerana dia pembunuh, atau pencuri, atau penjahat, atau kerana dia mencampuri urusan orang lain.
\v 16 Tetapi jika kamu menanggung penderitaan oleh sebab kamu orang Kristian, janganlah malu kerananya. Bersyukurlah kepada Allah, kerana kamu pengikut Kristus.
\p
\v 17 Tibalah saatnya Allah mengadili dunia. Mula-mula Dia akan mengadili umat-Nya sendiri. Jika kita yang mula-mula diadili, betapa dahsyatnya kesudahan orang yang tidak percaya kepada Berita Baik daripada Allah!
\v 18 Di dalam Alkitab tertulis,
\q1 "Jika orang baik pun susah diselamatkan,
\q2 apa yang akan berlaku kepada orang berdosa yang tidak mengenal Allah?''
\x - \xo 4.18: \xt Ams 11.31\x*
\m
\v 19 Oleh itu, orang yang menanggung penderitaan kerana hal itu kehendak Allah, harus berbuat baik dan berserah kepada Pencipta mereka, yang sentiasa menepati janji-Nya.
\c 5
\s Kawanan Domba Allah
\p
\v 1 Aku meminta perhatian pemimpin-pemimpin jemaah di kalangan kamu. Aku juga pemimpin jemaah dan aku sudah menyaksikan penderitaan Kristus. Aku akan turut dimuliakan apabila kemuliaan Kristus dinyatakan kepada manusia. Aku menggesa kamu
\v 2 supaya kamu menjaga jemaah yang diberikan oleh Allah kepada kamu, seperti gembala menjaga kawanan domba. Jagalah jemaah dengan senang hati sebagaimana yang dikehendaki oleh Allah. Janganlah lakukan tugas itu dengan berat hati. Jangan lakukan pekerjaan kamu hanya untuk mendapat upah, tetapi lakukannya kerana kamu sungguh-sungguh ingin melakukannya.
\fig 1K,55,6D *Menjaga kawanan domba (5.2)*
\x - \xo 5.2: \xt Yoh 21.15--17\x*
\v 3 Janganlah bertindak sebagai penguasa terhadap orang yang dipercayakan kepada kamu, tetapi jadilah teladan kepada mereka.
\v 4 Apabila Gembala Agung itu datang kelak, kamu akan menerima mahkota yang mulia dan kekal.
\p
\v 5 Demikian juga kamu, orang muda, hendaklah kamu taat kepada orang yang lebih tua. Hendaklah kamu semua merendahkan diri dan saling melayani, kerana di dalam Alkitab tertulis, "Allah menentang orang yang sombong, tetapi Dia merahmati orang yang rendah hati.''
\x - \xo 5.5: \xt Ams 3.34\x*
\v 6 Oleh itu, rendahkanlah diri kamu ke bawah tangan Allah yang berkuasa, supaya Dia meninggikan kamu pada masa yang ditetapkan-Nya.
\x - \xo 5.6: \xt Mat 23.12; Luk 14.11, 18.14\x*
\v 7 Serahkanlah segala kekhuatiran kamu kepada Allah, kerana Dia mengambil berat tentang kamu.
\p
\v 8 Berjaga-jagalah dan berwaspadalah, kerana Iblis, musuh kamu merayau-rayau seperti singa yang mengaum sambil mencari mangsa.
\v 9 Teguhkanlah iman dan lawanlah Iblis, kerana kamu tahu bahawa saudara-saudara sesama Kristian lainnya di seluruh dunia, juga mengalami penderitaan yang sama.
\v 10 Tetapi setelah kamu menanggung penderitaan untuk sementara waktu, Allah sendiri akan menyempurnakan kamu. Dia akan menegakkan, menguatkan, dan mengukuhkan kamu, kerana Dia Allah yang sangat baik hati dan yang sudah memanggil kamu untuk turut menikmati kemuliaan-Nya yang kekal, kerana kamu hidup bersatu dengan Kristus.
\v 11 Dialah yang berkuasa selama-lamanya! Amin.
\s Salam Penutup Surat
\p
\v 12 Suratku yang ringkas ini aku tulis kepada kamu dengan pertolongan Silas, yang aku anggap sebagai seorang saudara Kristian yang setia. Aku ingin menggalakkan kamu dan memberikan kesaksianku bahawa apa yang aku tulis ini berkenaan dengan rahmat Allah untuk kamu. Hendaklah kamu sentiasa bersandar kepada rahmat-Nya.
\x - \xo 5.12: \xt Kis 15.22, 40\x*
\p
\v 13 Jemaah di Babel\f f Babel:  Seperti di dalam Kitab Wahyu, mungkin Babel merujuk kepada kota Roma.\f* yang juga dipilih oleh Allah, mengirim salam kepada kamu, demikian juga anakku Markus.
\x - \xo 5.13: \xt Kis 12.12, 25, 13.13, 15.37--39; Kol 4.10; Flm 24\x*
\v 14 Bersalam-salamanlah dengan penuh kasih sayang.
\p Semoga Allah mengurniakan kesejahteraan kepada kamu semua yang menjadi milik Kristus.
\restore 27-Feb-2004@10:38, Backup Description=05-Feb-2004@12:48,  Zeth Bitjoli -
