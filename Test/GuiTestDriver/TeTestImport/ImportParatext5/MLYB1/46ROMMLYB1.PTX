\id ROM Malay: Alkitab Berita Baik 1996
\h ROMA
\mt2 SURAT PAULUS
\mt2 KEPADA JEMAAH DI
\mt ROMA
\b
\c 1
\p
\v 1 Surat ini daripada Paulus, hamba Kristus Yesus, dan rasul yang dipilih serta dipanggil oleh Allah, untuk mengisytiharkan Berita Baik daripada Allah.
\p
\v 2 Berita Baik itu telah dijanjikan oleh Allah sejak dahulu kala melalui nabi-nabi-Nya, dan janji itu tertulis di dalam Alkitab.
\v 3 Berita Baik itu tentang Anak Allah, Tuhan kita Yesus Kristus. Sebagai manusia, Dia keturunan Daud,
\v 4 tetapi sebagai ilahi, Dia ternyata Anak Allah, kerana dengan kuasa yang besar Allah membangkitkan-Nya daripada kematian.
\v 5 Melalui Dia, Allah sudah menganugerahi aku tugas istimewa untuk menjadi seorang rasul, supaya aku dapat mengabdikan diri kepada Kristus dengan memimpin orang daripada semua bangsa agar percaya dan taat kepada-Nya.
\v 6 Kamu yang tinggal di Roma juga termasuk dalam golongan mereka, kerana kamu pun sudah dipanggil oleh Allah untuk menjadi milik Yesus Kristus.
\fig 2K,65,16C *Jalan raya di kota Roma (1.6)*
\p
\v 7 Oleh itu aku menulis surat ini kepada kamu semua di Roma yang dikasihi oleh Allah, dan yang sudah dipanggil oleh-Nya untuk menjadi umat-Nya.
\p Semoga Allah Bapa kita dan Tuhan Yesus Kristus mengurniai kamu berkat dan kesejahteraan.
\s Doa Kesyukuran
\p
\v 8 Mula-mula sekali, aku bersyukur kepada Allah melalui Yesus Kristus bagi kamu semua, kerana seluruh dunia mendengar bahawa kamu percaya kepada Yesus.
\v 9--10 Aku sentiasa mengingat kamu, setiap kali aku berdoa. Allah saksiku bahawa apa yang aku katakan itu benar. Dialah Allah yang aku taati dengan sepenuh hati dalam hal mengisytiharkan Berita Baik tentang Anak-Nya. Aku berdoa supaya Allah mengizinkan aku melawat kamu.
\v 11 Aku sangat ingin berjumpa dengan kamu, supaya aku dapat berkongsi berkat daripada Roh Allah dengan kamu, untuk menguatkan kamu.
\v 12 Maksudku adalah supaya kepercayaanku kepada Yesus boleh menguatkan kamu, dan kepercayaan kamu kepada Yesus boleh menguatkan aku.
\p
\v 13 Saudara-saudaraku, ketahuilah bahawa sudah banyak kali aku bercadang hendak melawat kamu, tetapi selalu ada sahaja halangannya. Aku ingin supaya pelayananku di kalangan kamu berhasil, seperti pelayananku di kalangan orang bukan Yahudi di tempat lain.
\x - \xo 1.13: \xt Kis 19.21\x*
\v 14 Aku mempunyai kewajipan terhadap semua bangsa: yang beradab dan yang tidak beradab, yang berpendidikan dan yang tidak berpendidikan.
\v 15 Itulah sebabnya aku ingin sekali mengisytiharkan Berita Baik itu kepada kamu juga, yang tinggal di Roma.
\s Kuasa Berita Baik
\p
\v 16 Aku yakin dengan sepenuhnya bahawa Berita Baik itu kuasa Allah yang menyelamatkan semua orang yang percaya kepada Yesus, mula-mula orang Yahudi, dan juga orang bukan Yahudi.
\x - \xo 1.16: \xt Mrk 8.38\x*
\v 17 Berita Baik itu menunjukkan cara bagaimana hubungan manusia dengan Allah menjadi baik semula,\f a hubungan manusia dengan Allah menjadi baik semula;  Harfiah:  kebenaran Allah.\f* iaitu melalui kepercayaan kepada-Nya, dari mula sehingga akhir. Hal itu seperti yang tertulis di dalam Alkitab, "Orang yang percaya kepada Allah sehingga hubungannya dengan Allah baik semula, orang itu akan hidup!''\f b Orang yang percaya...orang itu akan hidup;  atau  Orang yang hubungannya dengan Allah menjadi baik semula, akan hidup kerana kepercayaannya.\f*
\x - \xo 1.17: \xt Hab 2.4\x*
\s Kesalahan Manusia
\p
\v 18 Dari syurga Allah menunjukkan kemurkaan-Nya terhadap segala dosa dan kejahatan manusia, kerana kejahatan menghalangi manusia untuk mengetahui ajaran benar tentang Allah.\f c ajaran benar tentang Allah;  Harfiah:  kebenaran.\f*
\v 19 Allah menghukum manusia, kerana apa yang dapat diketahui orang tentang Allah sudah jelas, oleh sebab Allah sendiri sudah menyatakannya.
\v 20 Sejak Allah menciptakan dunia, sifat-sifat Allah yang tidak kelihatan, baik kuasa-Nya yang kekal mahupun keadaan-Nya sebagai Allah, dapat difahami oleh manusia melalui segala yang sudah diciptakan-Nya. Oleh itu manusia sama sekali tidak mempunyai dalih untuk membela diri.
\v 21 Mereka mengenal Allah, tetapi mereka tidak menghormati Dia sebagai Allah. Mereka tidak bersyukur kepada-Nya. Sebaliknya mereka memikirkan perkara yang bukan-bukan, dan fikiran mereka dipenuhi kegelapan.
\x - \xo 1.21: \xt Ef 4.17--18\x*
\v 22 Mereka mengaku bijak, padahal mereka bodoh.
\v 23 Mereka tidak menyembah Allah yang abadi, melainkan menyembah patung yang dibuat menurut rupa manusia yang fana, atau burung, atau binatang berkaki empat, ataupun binatang yang menjalar.
\x - \xo 1.23: \xt Ul 4.16--18\x*
\p
\v 24 Itulah sebabnya Allah membiarkan mereka dikuasai oleh keinginan hati untuk melakukan perkara yang hina dan keji. Mereka melakukan hal-hal yang memalukan terhadap satu sama lain.
\v 25 Mereka menukar ajaran benar daripada Allah\f d ajaran benar daripada Allah;  Harfiah:  kebenaran Allah.\f* dengan dusta. Mereka lebih suka menyembah dan mentaati apa yang diciptakan oleh Allah, daripada menyembah dan mentaati Allah yang menciptakan semuanya. Dialah yang seharusnya dipuji selama-lamanya! Amin.
\p
\v 26 Kerana manusia berbuat demikian, Allah menyerahkan mereka kepada hawa nafsu yang keji. Wanita melakukan hubungan jenis dengan sesama wanita, dan hal itu tidak sepatutnya dilakukan.
\v 27 Begitu juga halnya dengan lelaki; mereka tidak lagi melakukan hubungan jenis dengan wanita, melainkan berahi terhadap sesama lelaki. Lelaki melakukan hubungan jenis dengan sesama lelaki, dan hal itu memalukan. Oleh itu mereka menerima hukuman yang setimpal dengan dosa mereka.
\p
\v 28 Kerana manusia tidak mahu mengakui Allah, Allah membiarkan fikiran mereka menjadi rosak, sehingga mereka melakukan hal-hal yang tidak senonoh.
\v 29 Hati mereka penuh dengan kejahatan, kekejaman, ketamakan, kebusukan dan kedengkian, keinginan untuk membunuh, berkelahi, menipu, dan mendendam. Mereka suka mengumpat,
\v 30 memburukkan nama orang lain; mereka sombong dan biadab, yang membenci Allah\f e biadab, yang membenci Allah;  atau  biadab, dan membenci Allah.\f* dan bercakap besar. Mereka memikirkan cara-cara baru untuk melakukan kejahatan. Mereka melawan ibu bapa,
\v 31 tidak berakhlak, memungkiri janji, dan tidak berperikemanusiaan.
\v 32 Mereka tahu bahawa menurut hukum Allah, orang yang berbuat semua itu harus dihukum mati. Namun demikian mereka terus-menerus melakukan hal-hal itu; bahkan mereka menyetujui orang lain yang berbuat demikian.
\c 2
\s Hukuman Allah
\p
\v 1 Oleh itu, sahabatku, siapakah kamu sehingga mahu menyalahkan orang lain? Kamu sama sekali tidak mempunyai dalih untuk membela diri. Hal itu demikian, kerana apabila kamu menyalahkan orang lain, lalu kamu sendiri melakukan perbuatan yang sama, kamu menjatuhkan hukuman kepada diri kamu sendiri.
\x - \xo 2.1: \xt Mat 7.1; Luk 6.37\x*
\v 2 Kita tahu bahawa keputusan Allah memang benar, apabila Dia menghukum orang yang berbuat demikian.
\v 3 Tetapi sahabatku, kamu pun melakukan perkara-perkara yang kamu tuduhkan kepada orang lain. Kamu pasti tidak dapat melepaskan diri daripada hukuman Allah.
\v 4 Kamu mungkin meremehkan kebaikan hati Allah, kemurahan hati-Nya, dan kesabaran-Nya yang tidak terhingga. Kamu tentu tahu bahawa Allah menunjukkan kebaikan hati-Nya kerana Dia mahu kamu bertaubat daripada dosa.
\v 5 Kamu degil dan keras kepala. Oleh itu, kamu sendiri yang menjadikan hukuman kamu semakin berat pada Hari Kiamat apabila Allah menyatakan kemurkaan-Nya dan menjatuhkan hukuman yang adil.
\v 6 Hal itu demikian, kerana Allah akan membalas setiap orang setimpal dengan perbuatannya.
\x - \xo 2.6: \xt Mzm 62.13; Ams 24.12\x*
\v 7 Allah akan memberikan hidup sejati dan kekal kepada mereka yang sentiasa berbuat baik, dan mengharapkan kemuliaan, penghormatan, dan hidup yang kekal.
\v 8 Tetapi mereka yang mementingkan diri sendiri dan menolak Allah\f f Allah;  Harfiah:  kebenaran.\f* supaya dapat melakukan kejahatan, akan ditimpa kemurkaan dan kemarahan Allah.
\v 9 Setiap orang yang berbuat jahat akan menanggung kesengsaraan dan penderitaan: mula-mula orang Yahudi, dan juga orang bukan Yahudi.
\v 10 Tetapi Allah akan memberikan kemuliaan, penghormatan, dan kesejahteraan kepada semua orang yang berbuat baik: mula-mula kepada orang Yahudi, dan juga kepada orang bukan Yahudi.
\v 11 Hal itu demikian, kerana Allah menghakimi semua orang dengan adil.
\x - \xo 2.11: \xt Ul 10.17\x*
\p
\v 12 Orang bukan Yahudi tidak mempunyai Taurat Musa. Mereka berdosa dan binasa, tetapi mereka tidak dihukum menurut Taurat. Orang Yahudi mempunyai Taurat Musa. Mereka berdosa dan dihukum berdasarkan Taurat.
\v 13 Hal itu demikian, kerana orang berbaik semula dengan Allah,\f g orang berbaik semula dengan Allah;  Harfiah:  benar di hadapan Allah.\f* bukan dengan mendengar Taurat, tetapi dengan melakukan apa yang diperintahkan oleh Taurat.
\v 14 Orang bukan Yahudi tidak mempunyai Taurat, tetapi apabila mereka dengan kemahuan sendiri melakukan apa yang diperintahkan oleh Taurat, hal itu menunjukkan bahawa mereka mengetahui apa yang patut dan yang tidak patut dilakukan, walaupun mereka tidak mempunyai Taurat.
\v 15 Kelakuan mereka menunjukkan bahawa apa yang diperintahkan oleh Taurat tertulis di dalam hati mereka. Hati nurani mereka pun membuktikan hal itu, kerana fikiran mereka kadangkala menyalahkan dan kadangkala membenarkan perbuatan mereka.
\v 16 Oleh itu, menurut Berita Baik yang aku khabarkan, hal itu akan berlaku pada Hari Kiamat apabila melalui Yesus Kristus, Allah akan menghakimi segala rahsia hati dan fikiran manusia.
\s Orang Yahudi dan Taurat Musa
\p
\v 17 Bagaimana dengan kamu sendiri? Kamu mengaku kamu orang Yahudi. Kamu bergantung kepada Taurat Musa dan membanggakan hubungan kamu dengan Allah.
\v 18 Kamu mengetahui kehendak Allah, dan dengan mempelajari Taurat kamu sepatutnya tahu memilih apa yang baik.
\v 19 Kamu yakin bahawa kamulah pemimpin orang buta dan kamu cahaya kepada mereka yang dalam kegelapan.
\v 20 Kamu pendidik kepada orang yang bodoh, dan guru kepada orang yang belum matang. Kamu yakin bahawa di dalam Taurat, kamu mempunyai segala pengetahuan dan ajaran yang benar.\f h ajaran yang benar;  Harfiah:  kebenaran.\f*
\v 21 Kamu mengajar orang lain, tetapi mengapa kamu tidak mengajar diri sendiri? Kamu berkata, "Jangan mencuri'' -- tetapi mengapa kamu sendiri mencuri?
\v 22 Kamu berkata, "Jangan berzina'' -- tetapi mengapa kamu sendiri berzina? Kamu membenci berhala, tetapi mengapa kamu merompak rumah berhala?
\v 23 Kamu bangga kerana memiliki Taurat, tetapi mengapa kamu mempermalukan Allah dengan tidak mentaati perintah-Nya?
\v 24 Di dalam Alkitab tertulis, "Kerana kamu, orang Yahudi, Allah dikufuri oleh orang bukan Yahudi.''
\x - \xo 2.24: \xt Yes 52.5\x*
\p
\v 25 Jika kamu taat kepada Taurat, sunat kamu itu berfaedah. Tetapi jika kamu tidak mematuhi Taurat, sunat kamu itu sia-sia.
\v 26 Jika orang bukan Yahudi yang tidak bersunat, mematuhi Taurat, tidakkah Allah akan menganggap mereka sebagai orang yang bersunat?
\v 27 Oleh itu kamu orang Yahudi akan disalahkan oleh orang bukan Yahudi, kerana kamu yang mempunyai kitab Taurat dan yang bersunat, melanggar Taurat. Sedangkan mereka yang tidak bersunat, taat kepada Taurat.
\v 28 Siapakah orang Yahudi sejati yang betul-betul bersunat? Mereka bukanlah orang yang pada nama sahaja orang Yahudi dan yang bersunat secara lahir sahaja.
\v 29 Sebaliknya orang Yahudi sejati adalah orang yang berjiwa Yahudi dan hati mereka bersunat. Semua itu dilakukan oleh Roh Allah dan bukan oleh apa yang tertulis di dalam Taurat. Orang seperti itu menerima pujian daripada Allah, bukan daripada manusia.
\x - \xo 2.29: \xt Ul 30.6\x*
\c 3
\p
\v 1 Jika demikian, adakah keuntungannya menjadi orang Yahudi? Adakah faedahnya bersunat?
\v 2 Tentu banyak faedahnya! Pada mulanya Allah mengamanahkan firman-Nya kepada orang Yahudi.
\v 3 Tetapi bagaimana halnya jika sebahagian daripada orang Yahudi tidak setia? Adakah kerana hal itu Allah menjadi tidak setia?
\v 4 Tentu tidak! Allah sentiasa benar, walaupun setiap orang berdusta. Sebagaimana yang tertulis di dalam Alkitab,
\q1 "Apabila Engkau berfirman,
\q2 setiap orang pasti tahu bahawa Engkau benar;
\q1 apabila Engkau dituduh,
\q2 Engkau sentiasa menang.''
\x - \xo 3.4: \xt Mzm 51.6\x*
\p
\v 5 Tetapi jika kejahatan kita menjadikan keadilan Allah\f i keadilan Allah;  Harfiah:  kebenaran Allah.\f* semakin nyata, apakah yang akan kita katakan? Adakah Allah tidak adil apabila Dia menghukum kita? (Di sini aku bercakap secara manusia.)
\v 6 Sekali-kali tidak! Jika Allah tidak adil, bagaimanakah Dia dapat menghakimi dunia ini?
\p
\v 7 Jika perbuatanku yang tidak benar, menyebabkan apa yang benar tentang Allah\f j apa yang benar tentang Allah;  Harfiah:  kebenaran Allah.\f* semakin nyata, sehingga Dia dipermuliakan, mengapa aku disalahkan sebagai orang berdosa?
\v 8 Mengapa kita tidak berkata, "Marilah kita lakukan kejahatan supaya timbul kebaikan''? Sebenarnya ada beberapa orang yang menghina aku dengan tuduhan bahawa aku mengatakan demikian. Allah akan menghukum mereka dengan sepatutnya.
\s Tidak Seorang pun Melakukan Kehendak Allah
\p
\v 9 Baiklah, adakah kedudukan kita sebagai orang Yahudi lebih baik daripada kedudukan orang bukan Yahudi? Sekali-kali tidak!\f k kedudukan kita...lebih baik daripada kedudukan orang bukan Yahudi? Sekali-kali tidak!;  atau  kedudukan kita sebagai orang Yahudi lebih buruk daripada kedudukan orang bukan Yahudi? Tidak selalu begitu.\f* Sudah aku jelaskan bahawa semua orang dikuasai dosa, baik orang Yahudi mahupun orang bukan Yahudi.
\v 10 Seperti yang tertulis di dalam Alkitab,
\q1 "Tidak seorang pun yang benar di sisi Allah,
\q2
\v 11 tidak seorang pun yang memahami apa yang benar,
\q2 dan tidak seorang pun menyembah Allah.
\q1
\v 12 Semua orang sudah menjauhkan diri daripada Allah;
\q2 semuanya sudah sesat.
\q1 Tidak seorang pun berbuat benar; seorang pun tidak!
\x - \xo 3.10--12: \xt Mzm 14.1--3, 53.1--3\x*
\q1
\v 13 Kata-kata dari mulut mereka menyebabkan kematian,
\q2 tipu muslihat mengalir dari lidah mereka,
\q2 dan fitnah seperti bisa ular tersembur dari bibir mereka;
\x - \xo 3.13: \xt Mzm 5.10, 140.4\x*
\q2
\v 14 mulut mereka penuh dengan kutuk dan cerca.
\x - \xo 3.14: \xt Mzm 10.7\x*
\q1
\v 15 Mereka cepat mencederakan dan membunuh orang;
\q2
\v 16 mereka menyebabkan kebinasaan dan kehancuran di mana-mana.
\q1
\v 17 Mereka tidak mengikut jalan kedamaian,
\x - \xo 3.15--17: \xt Yes 59.7--8\x*
\q2
\v 18 dan mereka pun tidak menghormati Allah.''
\x - \xo 3.18: \xt Mzm 36.2\x*
\p
\v 19 Sekarang kita tahu bahawa semua yang tertulis di dalam Taurat adalah bagi mereka yang hidup di bawah Taurat. Dengan demikian tidak seorang pun dapat berdalih, dan semua orang di dunia akan diadili oleh Allah.
\v 20 Jika seseorang melakukan apa yang diwajibkan oleh Taurat, hal itu tidak bererti dia berbaik semula dengan Allah. Sebaliknya Taurat hanya menunjukkan manusia bahawa mereka berdosa.
\x - \xo 3.20: \xt Mzm 143.2; Gal 2.16\x*
\s Berbaik Semula dengan Allah
\p
\v 21 Tetapi sekarang Allah sudah menunjukkan jalan bagaimana manusia dapat berbaik semula dengan-Nya.\f l Allah sudah menunjukkan jalan bagaimana manusia dapat berbaik semula dengan-Nya;  Harfiah:  kebenaran Allah.\f* Hal itu tidak ada kaitannya dengan hukum, walaupun Taurat dan Kitab Nabi-Nabi menyatakan hal itu.
\v 22 Allah memungkinkan orang berbaik semula dengan Dia, hanya melalui kepercayaan mereka kepada Yesus Kristus. Allah melakukan hal itu untuk semua orang yang percaya kepada Kristus, kerana tidak ada perbezaan antara orang Yahudi dengan orang bukan Yahudi:
\x - \xo 3.22: \xt Gal 2.16\x*
\v 23 Semua orang sudah berdosa dan jauh daripada Allah yang menyelamatkan mereka.
\v 24 Tetapi oleh rahmat Allah yang dikurniakan dengan percuma, hubungan manusia dengan Allah menjadi baik semula, melalui Yesus Kristus yang membebaskan mereka.
\v 25 Allah mempersembahkan Yesus Kristus sebagai korban supaya dengan kematian Yesus, dosa orang diampunkan apabila mereka percaya kepada-Nya. Allah berbuat demikian untuk menunjukkan keadilan-Nya. Pada masa lampau, Allah bersabar terhadap dosa manusia, sehingga tidak menghukum orang.
\v 26 Tetapi sekarang Dia bertindak terhadap dosa untuk menyatakan keadilan-Nya. Dengan cara itu Allah menunjukkan bahawa Dia adil, dan bahawa Dia menyatakan semua orang yang percaya kepada Yesus sebagai orang yang sudah berbaik semula dengan Allah.
\p
\v 27 Oleh itu kita tidak mempunyai apa pun yang dapat kita banggakan! Mengapa demikian? Adakah kerana kita mentaati Taurat? Tidak, tetapi kerana kita percaya.
\v 28 Kesimpulannya begini: seseorang berbaik semula dengan Allah, kerana dia percaya kepada Yesus Kristus, dan bukan kerana dia melakukan apa yang diwajibkan oleh Taurat.
\p
\v 29 Adakah Allah itu Allah orang Yahudi sahaja? Tentu tidak. Dia Allah orang bukan Yahudi juga!
\v 30 Allah hanya satu. Dia memungkinkan orang Yahudi berbaik semula dengan Allah, kerana mereka percaya kepada Yesus Kristus. Dia juga yang memungkinkan orang bukan Yahudi berbaik semula dengan Allah, kerana mereka percaya kepada Yesus Kristus.
\x - \xo 3.30: \xt Ul 6.4; Gal 3.20\x*
\v 31 Adakah hal ini bererti bahawa kerana kita percaya kepada Yesus Kristus, kita boleh memansuhkan Taurat? Tentu tidak! Sebaliknya kita mendukung Taurat.
\c 4
\s Abraham Sebagai Contoh
\p
\v 1 Jika demikian apakah yang dapat kita katakan tentang Abraham, nenek moyang bangsa kita? Bagaimanakah pengalamannya?
\v 2 Jika Abraham diterima oleh Allah sebagai orang yang sudah berbaik semula dengan-Nya kerana hal-hal yang dilakukan oleh Abraham, maka Abraham boleh berbangga. Tetapi dia tidak dapat berbangga di sisi Allah.
\v 3 Di dalam Alkitab tertulis, "Abraham percaya kepada Allah, dan kerana kepercayaannya dia diterima oleh Allah sebagai orang yang sudah berbaik semula dengan Allah.''
\x - \xo 4.3: \xt Kej 15.6; Gal 3.6\x*
\v 4 Seorang yang bekerja, biasanya menerima gaji, dan gajinya itu tidak dianggap sebagai suatu pemberian, kerana gaji itu haknya.
\v 5 Tetapi seseorang yang percaya kepada Allah tidak bergantung kepada usahanya sendiri. Orang itu percaya kepada Allah yang menyatakan orang berdosa bebas daripada dosa. Kepercayaan orang itu menyebabkan dia diterima oleh Allah sebagai orang yang sudah berbaik semula dengan-Nya.
\v 6 Itulah yang dimaksudkan oleh Daud apabila dia berkata tentang kebahagiaan orang yang diterima oleh Allah sebagai orang yang sudah berbaik semula dengan Allah,\f m diterima oleh Allah sebagai orang yang sudah berbaik semula dengan Allah;  Harfiah:  dibenarkan Allah.\f* walaupun mereka tidak melakukan apa-apa supaya diterima oleh Allah. Daud berkata,
\q1
\v 7 "Berbahagialah orang yang kesalahan mereka diampuni oleh Allah,
\q2 dan dosa mereka dihapuskan oleh Allah!
\q1
\v 8 Berbahagialah dia yang dosanya tidak diperhitungkan oleh Allah!''
\x - \xo 4.7--8: \xt Mzm 32.1--2\x*
\p
\v 9 Adakah kebahagiaan yang dimaksudkan Daud itu hanya dikhaskan untuk orang yang bersunat? Tentu tidak. Kebahagiaan itu juga untuk orang yang tidak bersunat. Hal ini demikian, kerana sudah kami katakan sebelumnya bahawa, "Abraham percaya kepada Allah, dan kerana kepercayaannya dia diterima oleh Allah sebagai orang yang sudah berbaik semula dengan Allah.''
\v 10 Bilakah perkara itu berlaku? Sebelum atau sesudah Abraham bersunat? Sebelum Abraham bersunat.
\v 11 Abraham bersunat kemudian, dan sunatnya itu satu tanda untuk membuktikan bahawa Allah sudah menerima dia sebagai orang yang sudah berbaik semula dengan Allah,\f n Allah sudah menerima dia sebagai orang yang sudah berbaik semula dengan Allah;  Harfiah:  kebenaran.\f* kerana Abraham percaya kepada-Nya. Demikianlah Abraham menjadi seperti bapa kepada semua orang yang percaya kepada Allah dan yang diterima oleh Allah sebagai orang yang sudah berbaik semula dengan-Nya, walaupun mereka tidak bersunat.
\x - \xo 4.11: \xt Kej 17.10\x*
\v 12 Abraham juga menjadi seperti bapa kepada orang yang bersunat dan yang hidup dengan kepercayaan kepada Allah, seperti bapa kita Abraham sebelum dia bersunat.
\s Janji Allah Diterima oleh Orang yang Percaya kepada-Nya
\p
\v 13 Allah berjanji kepada Abraham dan keturunannya bahawa dunia ini akan menjadi milik mereka. Allah berjanji demikian bukan kerana Abraham taat kepada Taurat, tetapi kerana dia percaya kepada Allah sehingga dia diterima oleh Allah sebagai orang yang sudah berbaik semula dengan-Nya.
\x - \xo 4.13: \xt Kej 17.4--6, 22.17--18; Gal 3.29\x*
\v 14 Jika apa yang dijanjikan oleh Allah hanya diberikan kepada orang yang taat kepada Taurat, maka tidak ada gunanya orang percaya kepada Allah, dan janji Allah pun sia-sia.
\x - \xo 4.14: \xt Gal 3.18\x*
\v 15 Taurat mendatangkan kemurkaan Allah. Tetapi jika tidak ada hukum, maka pelanggaran pun tidak ada.
\p
\v 16 Janji Allah itu berdasarkan kepercayaan orang kepada Allah. Dengan demikian, janji itu dijamin sebagai kurnia Allah yang diberikan dengan percuma kepada semua keturunan Abraham, baik orang yang taat kepada Taurat, mahupun orang yang percaya kepada Allah seperti Abraham percaya kepada-Nya. Hal ini demikian kerana Abraham menjadi seperti bapa kepada kita semua.
\x - \xo 4.16: \xt Gal 3.7\x*
\v 17 Di dalam Alkitab tertulis bahawa Allah berfirman kepada Abraham, "Aku sudah menjadikan engkau bapa kepada banyak bangsa.'' Demikianlah Allah memberikan janji itu kepada Abraham dan Abraham percaya kepada-Nya. Dialah Allah yang menghidupkan orang mati, dan juga Allah yang dengan firman-Nya mewujudkan apa yang tidak wujud.
\x - \xo 4.17: \xt Kej 17.5\x*
\v 18 Abraham tetap percaya dan berharap bahkan pada masa tidak ada harapan lagi baginya. Itulah sebabnya Allah menjadikan dia bapa kepada banyak bangsa. Seperti yang tertulis di dalam Alkitab, "Keturunanmu akan menjadi banyak sekali.''
\x - \xo 4.18: \xt Kej 15.5\x*
\v 19--20 Pada waktu itu umur Abraham sudah hampir seratus tahun. Dia tahu bahawa dia tidak mungkin mendapat keturunan, kerana badannya sudah sangat tua dan Sara, isterinya mandul. Tetapi walaupun demikian, dia tidak ragu akan janji Allah, dan imannya pun tidak menjadi lemah. Sebaliknya imannya menjadikan dia bertambah kuat, dan dia memuji-muji Allah.
\x - \xo 4.19: \xt Kej 17.17\x*
\v 21 Abraham betul-betul yakin bahawa Allah sanggup melakukan apa yang sudah dijanjikan-Nya.
\v 22 Itulah sebabnya Abraham "diterima sebagai orang yang sudah berbaik semula dengan Allah'', kerana dia percaya kepada Allah.
\v 23 Kata-kata -- "diterima sebagai orang yang sudah berbaik semula dengan Allah'' -- tertulis bukan hanya untuk Abraham,
\v 24 tetapi untuk kita juga. Kita pun akan diterima sebagai orang yang sudah berbaik semula dengan Allah, apabila kita percaya kepada Allah yang membangkitkan Yesus, Tuhan kita daripada kematian.
\v 25 Yesus diserahkan untuk dibunuh kerana dosa kita; Dia dibangkitkan supaya kita boleh berbaik semula dengan Allah.
\x - \xo 4.25: \xt Yes 53.4--5\x*
\c 5
\s Berbaik Semula dengan Allah
\p
\v 1 Sekarang kita sudah berbaik semula dengan Allah kerana kita percaya kepada-Nya. Oleh itu kita hidup\f o kita hidup;  Beberapa buah naskhah kuno:  marilah kita hidup.\f* dalam kedamaian dengan Allah melalui Yesus Kristus, Tuhan kita.
\v 2 Yesus membolehkan kita mengalami rahmat Allah, kerana kita percaya kepada Yesus dan sekarang kita menghayati rahmat itu. Oleh itu, kita membanggakan\f p kita membanggakan;  atau  marilah kita membanggakan.\f* harapan untuk beroleh bahagian dalam kemuliaan Allah.
\v 3 Kita juga membanggakan\f q Kita juga membanggakan;  atau  Marilah kita juga membanggakan.\f* penderitaan kita, kerana kita tahu bahawa penderitaan menghasilkan ketekunan.
\v 4 Ketekunan menyebabkan kita diperkenankan oleh Allah. Oleh itu kita mempunyai harapan.
\v 5 Harapan itu tidak akan mengecewakan kita, kerana Allah sudah mencurahkan kasih-Nya ke dalam hati kita. Allah melakukan hal itu dengan perantaraan Roh-Nya,\f A Roh-Nya;  Harfiah:  Roh Kudus.\f* yang sudah dikurniakan-Nya kepada kita.
\p
\v 6 Semasa kita dalam keadaan tidak berdaya, Kristus mati pada masa yang ditetapkan oleh Allah untuk menyelamatkan kita, orang yang jahat.
\v 7 Susahlah orang mahu mati bagi orang yang mentaati hukum agama. Mungkin ada orang yang bersedia mati bagi orang yang baik hati.
\v 8 Tetapi Allah telah menunjukkan betapa besarnya kasih-Nya kepada kita, kerana Kristus mati bagi kita semasa kita masih berdosa.
\v 9 Melalui kematian Kristus, kita sekarang berbaik semula dengan Allah. Oleh itu kita pasti akan diselamatkan oleh Kristus daripada kemurkaan Allah kelak.
\v 10 Dahulu kita bermusuhan dengan Allah, tetapi Allah menjadikan kita sahabat-sahabat-Nya melalui kematian Anak-Nya. Sekarang sebagai sahabat-sahabat Allah, kita pasti akan diselamatkan kerana Kristus hidup.
\v 11 Bukan itu sahaja; kita pun bersukacita kerana apa yang sudah dilakukan oleh Allah melalui Tuhan kita Yesus Kristus. Melalui Kristus, kita sekarang dijadikan sahabat-sahabat Allah.
\s Adam dan Kristus
\p
\v 12 Dosa masuk ke dalam dunia melalui satu orang, dan dosa orang itu membawa kematian. Akibatnya maut menjangkiti segenap umat manusia, kerana semua orang berdosa.
\x - \xo 5.12: \xt Kej 3.6\x*
\v 13 Dosa sudah ada di dalam dunia sebelum Taurat diberikan. Tetapi jika tidak ada hukum, dosa tidak diperhitungkan.
\v 14 Sungguhpun demikian, dari zaman Adam sampai kepada zaman Musa, maut menguasai segenap umat manusia, termasuk orang yang tidak berbuat dosa seperti yang dilakukan oleh Adam ketika dia melanggar perintah Allah.
\p Adam itu gambaran daripada Dia yang akan datang kemudian.
\v 15 Tetapi kedua-dua mereka tidak sama, kerana anugerah Allah sangat berbeza dengan dosa Adam. Memang betul bahawa banyak orang mati akibat dosa satu orang itu. Tetapi jauh lebih besar lagi akibat daripada rahmat Allah dan anugerah penyelamatan-Nya yang diberikan kepada banyak orang melalui rahmat satu orang, iaitu Yesus Kristus.
\v 16 Anugerah Allah juga jauh lebih besar daripada dosa satu orang itu. Setelah satu orang itu berdosa, Allah memberikan keputusan "Bersalah''. Tetapi setelah banyak orang berbuat dosa, Allah mengurniakan anugerah-Nya dengan menyatakan mereka, "Tidak bersalah!''
\v 17 Memang betul bahawa melalui satu orang itu, maut mula berkuasa kerana dosa satu orang itu. Tetapi lebih besar lagi hal yang dicapai oleh satu orang lain, iaitu Yesus Kristus. Melalui Dia, Allah melimpahkan rahmat-Nya kepada banyak orang, dan dengan anugerah-Nya mereka dapat berbaik semula dengan Allah,\f r berbaik semula dengan Allah;  Harfiah:  kebenaran.\f* serta akan hidup dan berkuasa melalui Kristus.
\p
\v 18 Oleh itu sebagaimana umat manusia dihukum kerana dosa satu orang; dengan cara yang sama semua orang dibebaskan daripada kesalahan dan diberikan hidup, kerana perbuatan satu orang yang melakukan kehendak Allah.
\v 19 Sebagaimana semua orang menjadi orang berdosa kerana satu orang tidak taat, demikian juga orang dapat berbaik semula dengan Allah,\f s orang dapat berbaik semula dengan Allah;  Harfiah:  kebenaran.\f* kerana satu orang taat kepada Allah.
\p
\v 20 Taurat diberikan oleh Allah. Tetapi apabila manusia semakin berusaha untuk mentaati Taurat, mereka semakin melanggarnya dan berdosa terhadap Allah. Tetapi apabila dosa bertambah, rahmat Allah pun semakin bertambah.
\v 21 Oleh itu sebagaimana orang harus mati kerana berbuat dosa, demikian juga rahmat Allah berkuasa untuk membolehkan kita berbaik semula dengan Allah,\f t berbaik semula dengan Allah;  Harfiah:  kebenaran.\f* sehingga kita beroleh hidup sejati dan kekal melalui Yesus Kristus, Tuhan kita.
\c 6
\s Mati terhadap Dosa dan Hidup Bersatu dengan Kristus
\p
\v 1 Jika demikian, apakah yang harus kita katakan? Haruskah kita terus-menerus berbuat dosa supaya rahmat Allah semakin bertambah?
\v 2 Tentu tidak! Dosa tidak lagi berkuasa atas kita. Oleh itu bagaimanakah kita dapat terus-menerus melakukan dosa dalam hidup kita?
\v 3 Tidakkah kamu tahu bahawa pada masa kita dibaptis, kita dipersatukan dengan Kristus Yesus? Hal ini bererti kita dipersatukan dengan kematian-Nya.
\v 4 Dengan baptisan itu, kita dikubur dengan Kristus dan ikut mati bersama-sama Dia, supaya sebagaimana Kristus dibangkitkan daripada kematian oleh kuasa Bapa yang mulia, kita pun dapat mengamalkan hidup yang baru.
\x - \xo 6.4: \xt Kol 2.12\x*
\p
\v 5 Jika kita sudah dipersatukan dengan Kristus kerana kita ikut mati dengan Dia, maka kita akan dipersatukan dengan Dia juga kerana kita ikut dihidupkan semula seperti Dia.
\v 6 Kita tahu bahawa tabiat kita yang lama sudah disalibkan bersama-sama Kristus, supaya kuasa tabiat kita yang berdosa itu dimusnahkan, dan kita tidak akan diperhamba oleh dosa lagi.
\fig 2K,80,29A *Tabiat lama kita sudah disalibkan (6.6)*
\v 7 Hal itu demikian, kerana apabila seseorang mati, dia dibebaskan daripada kuasa dosa.
\v 8 Jika kita sudah mati bersama-sama Kristus, kita percaya bahawa kita pun akan hidup bersama-sama Dia.
\v 9 Hal itu demikian, kerana kita tahu bahawa Kristus sudah dibangkitkan daripada kematian. Dia tidak akan mati lagi; kematian tidak berkuasa atas-Nya lagi.
\v 10 Kematian Kristus itu kematian terhadap dosa. Perkara itu berlaku satu kali sahaja untuk selama-lamanya. Tetapi hidup-Nya sekarang adalah hidup bagi Allah.
\v 11 Kamu juga harus menganggap diri kamu mati terhadap dosa, tetapi hidup erat dengan Allah melalui Kristus Yesus.
\p
\v 12 Janganlah biarkan dosa menguasai hidup kamu yang fana, supaya kamu tidak mengikut keinginan hati yang jahat.
\v 13 Janganlah serahkan sebarang anggota tubuh kamu kepada kuasa dosa untuk digunakan bagi tujuan yang jahat. Sebaliknya, serahkanlah diri kamu kepada Allah sebagai orang yang dahulunya mati, tetapi sekarang telah dihidupkan oleh Allah. Serahkanlah segenap diri kamu kepada Allah supaya Allah boleh menggunakan kamu untuk melakukan kehendak-Nya.\f u Allah boleh menggunakan kamu untuk melakukan kehendak-Nya;  Harfiah:  senjata-senjata kebenaran.\f*
\v 14 Dosa tidak boleh menguasai kamu, kerana kamu tidak lagi hidup di bawah Taurat, tetapi hidup di bawah rahmat Allah.
\s Hamba kepada Kehendak Allah
\p
\v 15 Apakah kesimpulannya sekarang? Bolehkah kita berdosa, kerana kita sekarang hidup di bawah rahmat Allah dan tidak di bawah kuasa Taurat? Tentu tidak!
\v 16 Tentu kamu tahu bahawa jika kamu menghambakan diri kepada seseorang untuk melakukan kehendaknya, maka kamu menjadi hamba orang yang kamu taati: sama ada hamba kepada dosa yang mengakibatkan kematian, atau hamba kepada Allah yang dapat menjadikan kamu berbaik semula dengan Allah.
\v 17 Tetapi bersyukurlah kepada Allah! Dahulu kamu diperhamba oleh dosa, tetapi sekarang dengan sepenuh hati kamu mentaati ajaran benar yang sudah diberikan kepada kamu.
\v 18 Kamu sudah dibebaskan daripada dosa, lalu menjadi hamba kepada kehendak Allah.
\v 19 Kerana kamu susah memahami sesuatu, aku menggunakan contoh perhambaan. Dahulu kamu menyerahkan segenap diri kamu sebagai hamba kepada hal-hal keji dan jahat untuk tujuan yang jahat. Demikian juga sekarang kamu harus menyerahkan segenap diri sebagai hamba kepada kehendak Allah untuk tujuan-tujuan-Nya yang khas.
\p
\v 20 Pada waktu kamu diperhamba oleh dosa, kamu tidak dikuasai oleh kehendak Allah.\f v kehendak Allah;  Harfiah:  kebenaran.\f*
\v 21 Tetapi apakah faedah yang kamu terima daripada perbuatan yang sekarang menyebabkan kamu berasa malu? Perbuatan-perbuatan itu hanya mengakibatkan kematian!
\v 22 Tetapi sekarang kamu sudah dibebaskan daripada dosa, dan menjadi hamba Allah. Faedahnya berupa kehidupan yang diabdikan kepada Allah dan hal ini menghasilkan hidup sejati dan kekal.
\v 23 Kematian adalah upah dosa, tetapi hidup sejati dan kekal bersama-sama Kristus Yesus Tuhan kita adalah anugerah Allah.
\c 7
\s Hukum Perkahwinan sebagai Contoh
\p
\v 1 Saudara-saudaraku, tentu kamu faham akan apa yang hendak aku katakan, kerana kamu semua memahami hukum. Seseorang berada di bawah kekuasaan hukum, hanya selama dia masih hidup.
\v 2 Seorang wanita yang bersuami, umpamanya, terikat oleh hukum kepada suaminya hanya selama suaminya masih hidup. Tetapi jika suaminya meninggal, wanita itu bebas daripada hukum yang mengikatnya kepada suaminya.
\v 3 Jika wanita itu hidup dengan lelaki lain semasa suaminya masih hidup, wanita itu dikatakan berzina. Tetapi jika suaminya meninggal, dari segi hukum, wanita itu sudah bebas. Jika dia berkahwin dengan lelaki lain, dia tidak berzina.
\v 4 Saudara-saudaraku, begitu juga halnya dengan kamu. Dari segi Taurat, kamu sudah mati, kerana kamu sebahagian daripada tubuh Kristus. Kamu sekarang menjadi milik Dia yang sudah dibangkitkan daripada kematian, supaya kita menjadi berguna bagi Allah dalam kehidupan kita.
\v 5 Dahulu kita hidup menurut tabiat manusia, dan pelbagai keinginan yang berdosa timbul dalam diri kita kerana adanya Taurat. Hal itu menyebabkan kita melakukan perkara-perkara yang mengakibatkan kematian.
\v 6 Tetapi sekarang kita bebas daripada kuasa Taurat, kerana kita sudah mati terhadap Taurat yang dahulu menguasai kita. Kita tidak lagi mengabdikan diri dengan cara lama menurut hukum yang tertulis. Tetapi sekarang kita mengabdikan diri menurut cara baru yang ditunjukkan oleh Roh Allah.
\s Taurat dan Dosa
\p
\v 7 Jika demikian, apakah yang dapat kita katakan? Adakah Taurat itu jahat? Tentu tidak! Tetapi Tauratlah yang menyebabkan aku tahu akan dosa. Jika Taurat tidak mengatakan, "Jangan tamak akan harta orang,'' aku tidak tahu akan ketamakan.
\x - \xo 7.7: \xt Kel 20.17; Ul 5.21\x*
\v 8 Melalui hukum itu, dosa mendapat peluang untuk membangkitkan pelbagai ketamakan dalam diriku. Jika tidak ada hukum agama, dosa tidak berkuasa.
\v 9 Dahulu aku hidup tanpa hukum agama. Tetapi apabila aku mengetahui hukum itu, dosa mula berkuasa
\v 10 dan aku pun mati. Hukum yang seharusnya menyebabkan aku hidup, malahan mendatangkan kematian.
\v 11 Melalui hukum, dosa mendapat peluang untuk menipu dan membunuh aku.
\x - \xo 7.11: \xt Kej 3.13\x*
\p
\v 12 Taurat berasal daripada Allah, dan setiap hukum berasal daripada Allah, maka setiap hukum adil dan baik.
\v 13 Adakah hal ini bererti bahawa apa yang baik menyebabkan kematianku? Tentu tidak! Dosalah yang menyebabkan kematianku. Dengan menggunakan yang baik, dosa menyebabkan kematianku, supaya nyatalah sifat-sifat dosa. Melalui hukum, terbuktilah betapa jahatnya dosa.
\s Pertentangan dalam Diri Manusia
\p
\v 14 Kita tahu bahawa Taurat berasal daripada Roh Allah; tetapi aku ini hanya manusia yang dijual sebagai hamba kepada dosa.
\v 15 Aku tidak memahami perbuatanku sendiri. Perkara-perkara yang ingin aku lakukan, tidak aku lakukan; tetapi perkara-perkara yang aku benci, itulah yang aku lakukan.
\x - \xo 7.15: \xt Gal 5.17\x*
\v 16 Apabila aku melakukan perkara-perkara yang bertentangan dengan keinginanku, hal itu bererti aku mengakui bahawa Taurat itu baik.
\v 17 Oleh itu sebenarnya bukan aku yang melakukan perkara-perkara itu, tetapi dosa yang menguasai diriku.
\v 18 Aku tahu bahawa tidak ada sesuatu pun yang baik dalam diriku, ataupun dalam tabiatku sebagai manusia. Hal itu demikian kerana walaupun ada padaku keinginan untuk berbuat baik, tetapi aku tidak dapat melakukannya.
\v 19 Aku tidak melakukan perkara baik yang ingin aku lakukan, sebaliknya aku melakukan perkara jahat yang tidak ingin aku lakukan.
\v 20 Jika aku melakukan perkara-perkara yang tidak ingin aku lakukan, hal ini bererti bukan aku yang melakukannya, melainkan dosa yang menguasai diriku.
\p
\v 21 Oleh itu aku mendapati hukum ini berlaku: Apabila aku mahu melakukan yang baik, yang jahat sahaja menjadi pilihanku.
\v 22 Batinku suka akan hukum daripada Allah.
\v 23 Tetapi aku sedar bahawa dalam diriku ada hukum lain yang bertentangan dengan hukum yang diakui oleh akal budiku. Itulah sebabnya aku ditawan oleh hukum dosa yang menguasai diriku.
\v 24--25 Beginilah keadaanku: aku mentaati hukum Allah dengan akal budi sahaja, sedangkan tabiatku sebagai manusia mengikut hukum dosa. Alangkah malangnya aku ini! Siapakah yang dapat menyelamatkan aku daripada tubuh ini yang membawa aku kepada kematian? Aku bersyukur kepada Allah; Dia menyelamatkan aku melalui Yesus Kristus!
\c 8
\s Hidup Menurut Kehendak Roh Allah
\p
\v 1 Sekarang tidak ada lagi hukuman bagi mereka yang hidup bersatu dengan Kristus Yesus.
\v 2 Hal itu demikian kerana hukum Roh Allah yang menyebabkan kita hidup bersatu dengan Kristus Yesus, sudah membebaskan aku\f w aku;  Beberapa buah naskhah kuno:  kamu;  Ada juga:  kita.\f* daripada hukum dosa dan kematian.
\v 3 Perkara yang gagal dilakukan oleh Taurat kerana tabiat manusia lemah, sudah dilakukan oleh Allah. Allah mengalahkan kuasa dosa yang ada dalam tabiat manusia dengan mengutus Anak-Nya sendiri, yang datang dalam keadaan manusia yang cenderung berbuat dosa, untuk menghapuskan dosa.
\v 4 Allah berbuat demikian supaya kehendak-Nya yang dinyatakan di dalam Taurat dapat kita lakukan dengan sepenuhnya dalam hidup kita yang menurut kehendak Roh Allah, dan bukan menurut kehendak tabiat manusia.
\v 5 Orang yang hidup menurut kehendak tabiat manusia, fikiran mereka dikuasai oleh tabiat manusia. Orang yang hidup menurut kehendak Roh Allah, fikiran mereka dikuasai oleh Roh Allah.
\v 6 Jika fikiran kamu dikuasai oleh tabiat manusia, hal itu mengakibatkan kematian. Tetapi jika fikiran kamu dikuasai oleh Roh Allah, Allah akan mengurniai kamu hidup dan kedamaian.
\v 7 Seseorang yang fikirannya dikuasai oleh tabiat manusia, menjadi musuh Allah. Orang itu tidak mentaati hukum Allah, dan sebenarnya dia tidak dapat mentaati hukum Allah.
\v 8 Orang yang hidup menurut tabiat manusia, tidak dapat menyenangkan hati Allah.
\p
\v 9 Tetapi kamu tidak lagi hidup menurut tabiat manusia. Kamu hidup menurut kehendak Roh Allah -- jika Roh Allah menguasai hidup kamu. Sesiapa tidak mempunyai Roh Kristus, orang itu bukan milik Kristus.
\v 10 Tetapi jika Kristus hidup dalam diri kamu, Roh Allah mengurniakan hidup kepada kamu,\f x Roh Allah mengurniakan hidup kepada kamu;  atau  roh kamu hidup.\f* walaupun badan kamu akan mati kerana dosa. Hal itu demikian kerana kamu sudah berbaik semula dengan Allah.\f y berbaik semula dengan Allah;  Harfiah:  kebenaran.\f*
\v 11 Jika Roh Allah yang membangkitkan Kristus daripada kematian, hidup dalam diri kamu, Dia yang membangkitkan Kristus daripada kematian itu, juga akan menghidupkan badan kamu yang fana. Dia melakukannya dengan Roh-Nya yang hidup dalam diri kamu.
\x - \xo 8.11: \xt 1 Kor 3.16\x*
\p
\v 12 Oleh itu saudara-saudaraku, inilah kewajipan kita: Kita tidak boleh hidup menurut kehendak tabiat manusia.
\v 13 Jika kamu hidup menurut tabiat manusia, kamu akan mati; tetapi jika dengan kuasa Roh Allah kamu mematikan semua perbuatan kamu yang berdosa, kamu akan hidup.
\v 14 Orang yang dipimpin oleh Roh Allah ialah anak-anak Allah.
\v 15 Roh yang dikurniakan oleh Allah kepada kamu tidak memperhamba kamu, sehingga kamu hidup dalam ketakutan. Sebaliknya Roh Allah menjadikan kamu anak-anak Allah, dan dengan kuasa Roh Allah kita memanggil Allah "Bapa, ya Bapaku!''
\x - \xo 8.15: \xt Mrk 14.36; Gal 4.6\x*
\v 16 Roh Allah bersama dengan roh kita menyatakan bahawa kita anak-anak Allah.
\v 17 Kerana kita anak-anak Allah, kita akan menerima berkat-berkat yang disediakan oleh Allah untuk umat-Nya. Bersama dengan Kristus, kita juga akan menerima segala yang sudah disediakan oleh Allah untuk Dia, kerana jika kita menderita bersama-sama Kristus, kita juga akan mendapat kemuliaan-Nya.
\x - \xo 8.15--17: \xt Gal 4.5--7\x*
\s Kemuliaan yang Kekal
\p
\v 18 Pada pendapatku, segala penderitaan yang kita alami sekarang tidak dapat dibandingkan dengan kemuliaan yang akan ditunjukkan kepada kita.
\v 19 Dengan penuh kerinduan, alam semesta menanti-nantikan masanya Allah menunjukkan anak-anak-Nya.
\v 20 Alam semesta sudah dibiarkan menjadi sia-sia, bukan kerana kehendak sendiri, tetapi kerana Allah menetapkannya demikian. Meskipun demikian ada juga harapan
\x - \xo 8.20: \xt Kej 3.17--19\x*
\v 21 bahawa pada suatu hari alam semesta akan dibebaskan daripada kuasa yang menghancurkannya, lalu menikmati kebebasan dan kemuliaan dengan anak-anak Allah.
\p
\v 22 Kita tahu bahawa sehingga saat ini alam semesta merintih kesakitan seperti kesakitan yang dialami wanita yang bersalin.
\v 23 Bukan sahaja alam semesta yang merintih, tetapi kita juga merintih dalam batin. Kita yang sudah menerima Roh Allah sebagai kurnia Allah yang pertama, pun masih menunggu masanya Allah menjadikan kita anak-anak-Nya\f z  Dalam beberapa buah naskhah kuno tidak terdapat:  menjadikan kita anak-anak-Nya dan.\f* dan membebaskan diri kita seluruhnya.
\x - \xo 8.23: \xt 2 Kor 5.2--4\x*
\v 24 Kerana dengan berharap, kita diselamatkan. Tetapi jika kita boleh melihat apa yang kita harapkan, maka hal itu bukan lagi harapan. Siapakah mengharapkan sesuatu yang sudah dilihatnya?
\v 25 Tetapi jika kita mengharapkan sesuatu yang belum kita lihat, kita menunggu dengan sabar.
\p
\v 26 Begitu juga Roh Allah datang menolong kita yang lemah ini. Kita tidak tahu bagaimana kita patut berdoa; Roh itu sendiri bermohon kepada Allah dengan erangan yang tidak dapat diutarakan dengan kata-kata.
\v 27 Allah yang mengetahui isi hati manusia, mengerti apa yang dimaksudkan oleh Roh itu, kerana Roh itu bermohon kepada Allah bagi umat-Nya, sesuai dengan kehendak Allah.
\p
\v 28 Kita tahu bahawa Allah mengendalikan segala hal sehingga menghasilkan yang baik bagi orang yang mengasihi Dia\f a Allah mengendalikan segala hal sehingga menghasilkan yang baik bagi orang yang mengasihi Dia;  Beberapa buah naskhah kuno:  segala hal menghasilkan yang baik bagi mereka yang mengasihi Allah.\f* dan yang sudah dipanggil-Nya sesuai dengan rancangan-Nya.
\v 29 Mereka yang sudah dipilih oleh Allah, juga telah ditetapkan-Nya dari dahulu supaya menjadi seperti Anak-Nya, Yesus Kristus. Dengan demikian Anak itu menjadi yang pertama antara banyak saudara.
\v 30 Begitulah Allah memanggil mereka yang telah ditetapkan-Nya dari dahulu; Allah membolehkan mereka yang dipanggil-Nya itu berbaik semula dengan Dia, dan Allah memberikan sebahagian daripada kemuliaan-Nya kepada mereka yang dibolehkan-Nya berbaik semula dengan Dia.
\s Kasih Allah melalui Yesus Kristus
\p
\v 31 Oleh itu, apakah yang boleh kita katakan sekarang tentang semua itu? Jika Allah berpihak kepada kita, siapakah dapat melawan kita?
\v 32 Allah tidak menghalang Anak-Nya mengalami penderitaan, tetapi mempersembahkan Anak-Nya sebagai korban untuk kita semua. Jika Allah mengurniai kita Anak-Nya sendiri, tidakkah Dia akan memberikan segala sesuatu yang lain?
\v 33 Siapakah berani menuduh kita, umat yang sudah dipilih oleh Allah? Tiada seorang pun, kerana Allah sendiri menyatakan kita tidak bersalah.
\v 34 Siapakah dapat menyalahkan kita? Tiada seorang pun, kerana Kristus Yesus membela kita! Dialah yang sudah mati, bahkan sudah dibangkitkan daripada kematian dan berada di sebelah kanan Allah.
\v 35 Apakah yang dapat menghalang Kristus mengasihi kita? Tiada sesuatu pun dapat menghalang Kristus mengasihi kita: baik kesusahan, kesukaran, penganiayaan, kelaparan, kemiskinan, bahaya mahupun kematian.
\v 36 Seperti yang tertulis di dalam Alkitab,
\q1 "Sepanjang masa kami menghadapi bahaya maut kerana Engkau.
\q2 Kami diperlakukan seperti domba yang akan disembelih.''
\x - \xo 8.36: \xt Mzm 44.23\x*
\m
\v 37 Tidak! Dalam semuanya kita mendapat kemenangan yang sempurna daripada Dia yang mengasihi kita!
\v 38 Aku yakin bahawa tiada sesuatu pun dapat menghalang Kristus mengasihi kita: baik kematian mahupun kehidupan, baik malaikat mahupun penguasa lain di angkasa, baik hal-hal yang berlaku sekarang mahupun pada masa yang akan datang;
\v 39 baik hal-hal yang di langit mahupun yang di bumi -- tidak ada sesuatu pun di alam semesta yang dapat menghalang Allah mengasihi kita, seperti yang sudah ditunjukkan-Nya melalui Kristus Yesus, Tuhan kita!
\c 9
\s Allah dan Umat yang Dipilih-Nya
\p
\v 1 Apa yang aku katakan ini benar; aku milik Kristus dan aku tidak berdusta. Hati nuraniku yang dikuasai oleh Roh Allah,\f B Roh Allah;  Harfiah:  Roh Kudus.\f* juga meyakinkan aku bahawa aku tidak berdusta.
\v 2 Aku sangat sedih dan menderita,
\v 3 kerana saudara-saudaraku, orang yang sebangsa denganku. Bagi kepentingan mereka, aku rela dikutuk oleh Allah dan dipisahkan daripada Kristus.
\v 4 Merekalah umat yang dipilih oleh Allah; Allah menjadikan mereka anak-Nya sendiri dan menunjukkan kemuliaan-Nya kepada mereka. Dia mengadakan perjanjian-perjanjian\f b perjanjian-perjanjian;  Beberapa buah naskhah kuno:  perjanjian.\f* dengan mereka dan memberi mereka Taurat. Mereka diberitahu oleh Allah cara menyembah Dia dengan betul, dan mereka menerima janji-janji Allah.
\x - \xo 9.4: \xt Kel 9.4\x*
\v 5 Mereka keturunan nenek moyang kita yang terkemuka. Kristus, sebagai manusia, berasal daripada bangsa mereka. Hendaklah Allah yang menguasai segala sesuatu, dipuji selama-lamanya!\f c Hendaklah Allah yang menguasai segala sesuatu dipuji selama-lamanya!;  atau  Hendaklah Dia, Allah yang menguasai segala sesuatu dipuji selama-lamanya!\f* Amin.
\p
\v 6 Aku tidak mengatakan bahawa apa yang dijanjikan oleh Allah tidak berlaku. Apa yang dijanjikan-Nya sudah berlaku, kerana bukan semua orang Israel umat yang dipilih-Nya.
\v 7 Bukan semua keturunan Abraham anak-anak Allah. Allah berfirman kepada Abraham, "Hanya keturunan Ishak yang akan disebut keturunanmu.''
\x - \xo 9.7: \xt Kej 21.12\x*
\v 8 Hal ini bererti bahawa tidak semua keturunan Abraham\f d tidak semua keturunan Abraham:  Hal ini merujuk kepada keturunan Abraham yang lahir daripada keturunan Ismael, anak Abraham yang dilahirkan oleh Hagar (lihat Gal 4.22--23).\f* menjadi anak-anak Allah, tetapi hanya keturunan yang dilahirkan menurut janji Allah.
\v 9 Hal itu demikian, kerana inilah yang difirmankan oleh Allah ketika Dia berjanji kepada Abraham, "Pada waktu yang ditetapkan,\f e Pada waktu yang ditetapkan;  atau  Pada waktu seperti ini tahun depan.\f* Aku akan kembali, dan Sara akan melahirkan seorang anak lelaki.''
\x - \xo 9.9: \xt Kej 18.10\x*
\p
\v 10 Bukan demikian sahaja. Kedua-dua anak lelaki Ribkah mempunyai bapa yang sama, iaitu Ishak, nenek moyang kita.
\v 11--12 Untuk menunjukkan bahawa salah seorang anak itu anak pilihan Allah, Allah berfirman kepada Ribkah, "Yang sulung akan melayani yang bongsu.'' Allah berfirman demikian sebelum kedua-dua anak itu lahir dan sebelum mereka tahu berbuat apa yang baik atau yang jahat. Dengan demikian nyatalah bahawa pilihan Allah itu tidak berdasarkan perbuatan mereka, tetapi berdasarkan panggilan Allah sendiri.
\x - \xo 9.12: \xt Kej 25.23\x*
\v 13 Di dalam Alkitab tertulis bahawa Allah berfirman, "Yakub Aku kasihi, tetapi Esau Aku benci.''
\x - \xo 9.13: \xt Mal 1.2--3\x*
\p
\v 14 Jika demikian, bolehkah kita katakan bahawa Allah tidak adil? Tentu tidak boleh!
\v 15 Allah berfirman kepada Musa, "Aku akan merahmati orang yang hendak Aku rahmati, dan Aku akan mengasihani orang yang hendak Aku kasihani.''
\x - \xo 9.15: \xt Kel 33.19\x*
\v 16 Oleh itu, keputusan Allah tidak bergantung kepada kehendak atau perbuatan manusia, tetapi hanya kepada belas kasihan Allah.
\v 17 Hal itu demikian, kerana di dalam Alkitab tertulis, "Allah berfirman kepada raja Mesir, `Untuk maksud ini Aku melantik engkau menjadi raja, supaya melalui engkau, Aku menyatakan kekuasaan-Ku dan memasyhurkan nama-Ku di seluruh dunia.' ''
\x - \xo 9.17: \xt Kel 9.16\x*
\v 18 Oleh itu, Allah berbelas kasihan kepada orang yang dikehendaki-Nya, dan Allah menjadikan orang berkeras kepala jika Dia berkehendak demikian.
\s Kemurkaan Allah dan Belas Kasihan Allah
\p
\v 19 Lalu kamu akan bertanya kepadaku, "Jika demikian mengapa Allah mahu menyalahkan manusia? Siapa dapat melawan kehendak Allah?''
\v 20 Tetapi saudaraku, siapakah kamu sehingga berani menyoal Allah? Bolehkah periuk tanah bertanya kepada yang membuatnya, "Mengapa aku dibuat begini?''
\x - \xo 9.20: \xt Yes 29.16, 45.9\x*
\v 21 Bukankah orang yang membuat periuk berhak menggunakan tanah liat itu sekehendak hatinya? Dengan segumpal tanah liat, dia boleh membuat dua buah periuk: yang satu untuk kegunaan khas dan yang satu lagi untuk kegunaan sehari-hari.
\p
\v 22 Begitu juga halnya dengan apa yang dilakukan oleh Allah. Dia ingin menunjukkan kemurkaan-Nya dan menyatakan kekuasaan-Nya. Tetapi Allah sangat sabar terhadap mereka yang menjadi sasaran kemurkaan-Nya, iaitu mereka yang akan dimusnahkan.
\v 23 Allah juga ingin menyatakan kebahagiaan berlimpah-limpah, yang dicurahkan-Nya kepada kita yang menjadi tumpuan belas kasihan-Nya. Kita sudah disiapkan oleh-Nya untuk menerima kebahagiaan itu.
\v 24 Kita ini orang yang sudah dipanggil-Nya, dan kita terdiri daripada orang Yahudi dan bukan Yahudi.
\v 25 Di dalam kitab Nabi Hosea, Allah berfirman,
\q1 "Orang yang bukan umat-Ku,
\q2 akan Aku sebut `Umat-Ku.'
\q1 Bangsa yang tidak Aku kasihi,
\q2 akan Aku sebut `Kekasih-Ku.'
\x - \xo 9.25: \xt Hos 2.22\x*
\q1
\v 26 Di tempat Allah berfirman, `Kamu bukan umat-Ku,'
\q2 di situ juga mereka akan disebut anak-anak Allah yang hidup.''
\x - \xo 9.26: \xt Hos 1.10\x*
\m
\v 27 Nabi Yesaya berseru tentang orang Israel, "Sungguhpun bilangan orang Israel sebanyak pasir di laut, hanya sedikit sahaja yang akan diselamatkan;
\v 28 kerana Tuhan akan segera menjatuhkan hukuman kepada semua orang di bumi.''
\x - \xo 9.27--28: \xt Yes 10.22--23\x*
\v 29 Seperti yang dikatakan Yesaya dahulu, "Seandainya Tuhan Yang Maha Kuasa tidak memberi kita keturunan, pastilah kita semua sudah menjadi seperti Sodom dan Gomora.''
\x - \xo 9.29: \xt Yes 1.9\x*
\s Berita Baik dan Orang Israel
\p
\v 30 Oleh itu, inilah kesimpulannya: Orang bukan Yahudi yang tidak berusaha untuk berbaik semula dengan Allah, sekarang dapat berbaik semula dengan Allah,\f f berbaik semula dengan Allah;  Harfiah:  kebenaran.\f* kerana mereka percaya kepada-Nya.
\v 31 Sebaliknya orang Israel yang selalu mencari hukum yang membolehkan mereka berbaik semula dengan Allah, tidak menjumpainya.
\v 32 Mereka tidak menjumpai hukum itu kerana mereka bergantung kepada usaha mereka sendiri, dan tidak percaya kepada Allah. Oleh itu mereka tersandung pada `batu sandungan'.
\v 33 Di dalam Alkitab ada tertulis tentang batu itu,
\q1 "Lihatlah, Aku meletakkan satu batu di Sion yang akan menyebabkan orang tersandung,
\q2 satu batu besar yang akan menyebabkan orang jatuh.
\q1 Tetapi orang yang percaya kepada Dia,
\q1 tidak akan dikecewakan.''
\x - \xo 9.33: \xt Yes 28.16\x*
\c 10
\p
\v 1 Saudara-saudaraku! Dengan sepenuh hati aku berharap supaya bangsaku diselamatkan! Dengan tekun aku berdoa kepada Allah bagi mereka.
\v 2 Aku boleh memberikan kesaksian bahawa mereka sungguh-sungguh mengabdikan diri kepada Allah. Tetapi pengabdian mereka tidak berdasarkan pengetahuan daripada Allah.
\v 3 Mereka tidak mengetahui cara Allah membolehkan manusia berbaik semula dengan Dia. Sebaliknya mereka berusaha untuk mengikut cara mereka sendiri. Oleh itu mereka tidak mahu menerima cara Allah membolehkan manusia berbaik semula dengan Dia.\f g cara Allah membolehkan manusia berbaik semula dengan Dia;  Harfiah:  kebenaran Allah.\f*
\v 4 Kristus sudah menyebabkan Taurat tidak lagi berkuatkuasa. Oleh itu orang yang percaya kepada Kristus dapat berbaik semula dengan Allah.\f h dapat berbaik semula dengan Allah;  Harfiah:  kebenaran.\f*
\s Penyelamatan bagi Semua Orang
\p
\v 5 Inilah yang ditulis oleh Musa tentang cara berbaik semula dengan Allah melalui ketaatan kepada Taurat, "Orang yang mentaati Taurat akan hidup.''
\x - \xo 10.5: \xt Im 18.55\x*
\v 6 Tetapi tentang cara berbaik semula dengan Allah melalui kepercayaan kepada-Nya, Alkitab mengatakan demikian, "Janganlah bertanya dalam hati, `Siapakah yang akan naik ke syurga?' (maknanya membawa Kristus turun),
\v 7 atau `Siapakah yang akan turun ke alam maut?' (maknanya membawa Kristus naik daripada kematian).''
\v 8 Beginilah maksudnya, "Perkhabaran daripada Allah sangat dekat pada kamu, pada bibir kamu, dan di dalam hati kamu.'' Itulah perkhabaran yang kami isytiharkan; perkhabaran bahawa orang harus percaya kepada Allah.
\x - \xo 10.6--8: \xt Ul 30.12--14\x*
\v 9 Jika kamu mengaku di hadapan orang bahawa "Yesus itu Tuhan,'' dan kamu sungguh-sungguh percaya bahawa Allah sudah membangkitkan Yesus daripada kematian, kamu akan diselamatkan.
\v 10 Kerana kita sungguh-sungguh percaya, kita diterima oleh Allah sebagai orang yang sudah berbaik semula dengan-Nya.\f i diterima oleh Allah sebagai orang yang sudah berbaik semula dengan-Nya;  Harfiah:  dibenarkan.\f* Kerana kita mengakui Yesus di hadapan orang, kita diselamatkan.
\v 11 Di dalam Alkitab tertulis, "Orang yang percaya kepada Dia tidak akan dikecewakan.''
\x - \xo 10.11: \xt Yes 28.16\x*
\v 12 Hal itu berlaku bagi semua orang, kerana tidak ada perbezaan antara orang Yahudi dengan orang bukan Yahudi. Allah yang satu itu Tuhan semua orang. Dia melimpahkan berkat-Nya kepada semua orang yang meminta pertolongan-Nya.
\v 13 Di dalam Alkitab juga tertulis, "Setiap orang yang berseru kepada Tuhan akan diselamatkan.''
\x - \xo 10.13: \xt Yl 2.32\x*
\p
\v 14 Tetapi bagaimanakah mereka dapat berseru kepada Tuhan jika mereka belum percaya kepada-Nya? Bagaimanakah mereka dapat percaya kepada-Nya jika mereka belum mendengar perkhabaran tentang Dia? Bagaimanakah mereka dapat mendengar perkhabaran itu, jika tidak ada yang mengisytiharkannya?
\v 15 Bagaimanakah perkhabaran itu dapat diisytiharkan jika tidak ada orang yang diutus untuk mengisytiharkannya? Di dalam Alkitab tertulis begini, "Alangkah baiknya ketibaan orang yang membawa Berita Baik daripada Allah!''
\x - \xo 10.15: \xt Yes 52.7\x*
\v 16 Tetapi tidak semua orang menyambut Berita Baik itu. Nabi Yesaya berkata, "Ya Tuhan, siapakah yang percaya akan perkhabaran kami?''
\x - \xo 10.16: \xt Yes 53.1\x*
\v 17 Oleh itu orang dapat percaya kerana mendengar perkhabaran itu, dan orang dapat mendengar perkhabaran itu kerana ada orang yang memberitakan Kristus.
\p
\v 18 Tetapi aku bertanya: Betulkah mereka belum mendengar perkhabaran itu? Tentu mereka sudah mendengarnya, kerana di dalam Alkitab tertulis,
\q1 "Suara mereka terdengar di seluruh dunia;
\q2 dan kata-kata mereka sampai ke hujung bumi.''
\x - \xo 10.18: \xt Mzm 19.5\x*
\m
\v 19 Aku bertanya pula: Tidakkah orang Israel memahaminya? Musa ialah orang pertama yang menjawab soalan itu. Dia berkata, "Allah berfirman,
\q1 `Aku akan menjadikan kamu iri hati terhadap mereka yang bukan bangsa;
\q1 Aku akan menjadikan kamu marah terhadap bangsa yang bodoh.' ''
\x - \xo 10.19: \xt Ul 32.21\x*
\m
\v 20 Yesaya lebih berani lagi ketika dia berkata, "Allah berfirman,
\q1 `Aku dijumpai oleh mereka yang tidak mencari Aku,
\q2 Aku menampakkan diri kepada mereka yang tidak bertanya tentang Aku.' ''
\x - \xo 10.20: \xt Yes 65.1\x*
\m
\v 21 Tetapi tentang orang Israel Yesaya berkata, "Allah berfirman, `Sepanjang hari Aku menghulurkan tangan-Ku kepada bangsa yang tidak taat kepada-Ku dan yang melawan Aku.' ''
\x - \xo 10.21: \xt Yes 65.2\x*
\c 11
\s Belas Kasihan Allah bagi Orang Israel
\p
\v 1 Kemudian aku bertanya: Adakah Allah menolak umat-Nya sendiri? Tentu tidak! Aku sendiri orang Israel keturunan Abraham, dan daripada suku Benyamin.
\x - \xo 11.1: \xt Flp 3.5\x*
\v 2 Allah tidak menolak umat-Nya yang dipilih-Nya dari mula-mula. Kamu mengetahui apa yang tertulis di dalam Alkitab tentang Elia semasa dia mengadukan perbuatan Israel kepada Allah. Elia berkata,
\v 3 "Ya Tuhan, mereka sudah membunuh nabi-nabi-Mu dan memusnahkan mazbah-mazbah-Mu. Hanya aku seorang yang tertinggal, dan mereka hendak membunuh aku.''
\x - \xo 11.3: \xt 1 Raj 19.10, 14\x*
\v 4 Apakah jawapan Allah kepada Elia? Allah berfirman, "Aku sudah menyisihkan tujuh ribu orang bagi diri-Ku dan mereka belum pernah menyembah Dewa Baal.''
\x - \xo 11.4: \xt 1 Raj 19.18\x*
\v 5 Demikian juga halnya sekarang: Ada sebilangan kecil orang yang sudah dipilih oleh Allah kerana rahmat-Nya.
\v 6 Pilihan Allah itu tidak berdasarkan perbuatan mereka, tetapi berdasarkan rahmat Allah. Jika pilihan Allah itu berdasarkan perbuatan manusia, maka rahmat Allah itu bukanlah rahmat yang sejati.
\p
\v 7 Lalu bagaimana? Umat Israel tidak mendapat apa yang dicari oleh mereka. Yang mendapatnya hanyalah sebilangan kecil orang yang sudah dipilih oleh Allah. Yang lainnya menjadi keras kepala sehingga tidak mendengar panggilan Allah.
\v 8 Di dalam Alkitab tertulis, "Allah menjadikan hati dan fikiran mereka lembap; sampai hari ini mata mereka tidak dapat melihat dan telinga mereka tidak dapat mendengar.''
\x - \xo 11.8: \xt Ul 29.4; Yes 29.10\x*
\v 9 Daud juga berkata,
\q1 "Biarlah pesta jamuan mereka menjadi perangkap,
\q2 biarlah mereka jatuh, dan biarlah mereka dihukum!
\q1
\v 10 Biarlah mata mereka menjadi buta sehingga tidak dapat melihat;
\q2 dan biarlah mereka sentiasa menderita kerana kesusahan.''
\x - \xo 11.9--10: \xt Mzm 69.23--24\x*
\p
\v 11 Aku bertanya lagi: Ketika orang Yahudi tersandung, adakah hal ini berlaku supaya mereka jatuh dan tidak bangkit lagi? Sekali-kali tidak! Kerana mereka berdosa, orang bukan Yahudi diselamatkan, supaya orang Yahudi iri hati terhadap mereka.
\v 12 Kerana orang Yahudi berdosa, dunia mendapat berkat yang berlimpah-limpah, dan kerana kemiskinan rohani orang Yahudi, orang bukan Yahudi mendapat berkat yang berlimpah-limpah. Jika demikian halnya, lebih besar lagi berkat yang akan dikurniakan oleh Allah, apabila semua orang Yahudi diselamatkan!
\s Penyelamatan Orang Bukan Yahudi
\p
\v 13 Sekarang aku berkata-kata kepada kamu, orang bukan Yahudi. Selama aku menjadi rasul kepada orang bukan Yahudi, aku bangga dengan tugasku itu.
\v 14 Aku berharap dapat membuat bangsaku iri hati, dan kerana apa yang aku lakukan, Allah akan menyelamatkan sebahagian daripada mereka.
\v 15 Kerana semasa mereka ditolak oleh Allah, orang bangsa lain di dunia dijadikan sahabat Allah. Apakah yang akan berlaku, apabila mereka diterima oleh Allah? Keadaannya tentu seperti orang mati hidup semula!
\p
\v 16 Jika kepingan pertama daripada sebuku roti diberikan kepada Allah, seluruh roti itu menjadi milik Allah. Jika akar pokok dipersembahkan kepada Allah, cabang-cabang pokok itu pun milik-Nya.
\v 17 Beberapa cabang pokok zaitun yang dipelihara sudah dikerat, lalu di situ dicantum sebatang cabang pokok zaitun liar untuk menikmati segala yang baik daripada pokok zaitun itu. Kamu orang bukan Yahudi seperti cabang pokok zaitun liar itu. Kamu dicantum di situ untuk menikmati berkat-berkat daripada orang Yahudi.
\v 18 Oleh itu janganlah kamu hina mereka yang sudah dikerat seperti cabang-cabang itu. Janganlah menjadi sombong! Kamu hanya cabang; cabang tidak memberikan khasiat kepada akar, sebaliknya akar yang memberikan khasiat kepada cabang.
\p
\v 19 Tetapi kamu akan berkata, "Tidakkah cabang-cabang itu dikerat supaya kami dapat dicantum?''
\v 20 Memang betul. Mereka dikerat kerana mereka tidak beriman, tetapi kamu tetap di situ kerana kamu beriman. Janganlah hal itu menyebabkan kamu sombong, tetapi takutlah.
\v 21 Jika orang Yahudi yang seperti cabang-cabang asli, dibenarkan oleh Allah untuk tumbuh terus pada pokok itu, tentu hal yang sama boleh dilakukan-Nya kepada kamu.
\v 22 Di sini kita melihat bahawa Allah baik, tetapi Dia juga mengadili dengan keras. Dia bertindak keras terhadap mereka yang berdosa, tetapi Dia baik hati terhadap kamu asalkan kehidupan kamu layak menerima kebaikan-Nya. Jika tidak, kamu juga akan dikerat.
\v 23 Jika orang Yahudi kembali dan percaya, mereka akan dicantum semula ke tempat asal, kerana Allah berkuasa melakukan hal itu.
\v 24 Kamu yang bukan orang Yahudi seperti cabang yang dikerat daripada pokok zaitun liar. Walaupun bertentangan dengan alam semula jadi, kamu dicantum pada pokok zaitun yang dipelihara. Orang Yahudi seperti pokok zaitun yang dipelihara. Oleh itu lebih mudah bagi Allah mengembalikan cabang-cabangnya yang sudah dikerat kepada pokok asal.
\s Belas Kasihan Allah bagi Umat Manusia
\p
\v 25 Saudara-saudaraku! Aku ingin kamu mengetahui suatu kebenaran yang belum diketahui orang. Jika kamu mengetahui perkara itu, kamu tidak akan menganggap diri kamu sangat bijak. Ketahuilah bahawa kedegilan umat Israel itu untuk sementara sahaja; sikap itu berlaku sehingga lengkap bilangan orang bukan Yahudi yang datang kepada Allah.
\v 26 Beginilah semua orang Israel akan diselamatkan. Di dalam Alkitab tertulis,
\q1 "Penyelamat akan datang dari Sion,
\q2 Dia akan menghapuskan segala kejahatan keturunan Yakub.
\x - \xo 11.26: \xt Yes 59.20-21\x*
\q1
\v 27 Aku akan membuat perjanjian ini dengan mereka,
\q2 pada waktu Aku mengampunkan dosa mereka.''
\x - \xo 11.27: \xt Yer 31.33--34\x*
\m
\v 28 Kerana orang Yahudi tidak mahu menerima Berita Baik daripada Allah, mereka menjadi musuh Allah. Tetapi hal itu membawa faedah bagi kamu, orang bukan Yahudi. Tetapi kerana pilihan Allah, orang Yahudi tetap dikasihi oleh Allah, kerana janji Allah kepada nenek moyang mereka.
\v 29 Hal itu demikian kerana Allah tidak mengubah pendirian-Nya tentang orang yang dipilih-Nya dan diberkati-Nya.
\v 30 Dahulu kamu, orang bukan Yahudi tidak taat kepada Allah. Tetapi sekarang kamu menerima belas kasihan Allah, kerana orang Yahudi tidak taat kepada Allah.
\v 31 Demikian juga halnya dengan orang Yahudi. Kerana kamu sudah menerima belas kasihan Allah, sekarang orang Yahudi tidak taat kepada Allah, supaya\f j supaya;  Di dalam beberapa buah naskhah kuno:  supaya sekarang.\f* mereka pun boleh menerima belas kasihan Allah.
\v 32 Hal itu demikian, kerana Allah sudah membiarkan umat manusia menjadi seperti orang tahanan, kerana mereka tidak mentaati Dia. Allah berbuat demikian supaya Dia dapat menunjukkan belas kasihan-Nya kepada mereka semua.
\s Pujian untuk Allah
\p
\v 33 Alangkah hebatnya kekayaan, kebijaksanaan, dan pengetahuan Allah! Siapakah dapat menjelaskan keputusan-Nya? Siapakah dapat memahami cara Dia melakukan sesuatu?
\x - \xo 11.33: \xt Yes 55.8\x*
\v 34 Di dalam Alkitab tertulis,
\q1 "Siapakah yang dapat mengetahui fikiran Tuhan?
\q2 Siapakah yang dapat memberikan nasihat kepada-Nya?
\x - \xo 11.34: \xt Yes 40.13\x*
\q1
\v 35 Siapakah yang pernah memberikan sesuatu kepada Tuhan,
\q2 sehingga Dia harus memberikan balasan?''
\x - \xo 11.35: \xt Ayb 41.11\x*
\m
\v 36 Segala sesuatu diciptakan oleh Allah, dan segala sesuatu berasal daripada Dia, dan untuk Dia. Terpujilah Allah selama-lamanya! Amin.
\x - \xo 11.36: \xt 1 Kor 8.6\x*
\c 12
\s Hidup untuk Allah
\p
\v 1 Saudara-saudaraku! Kerana Allah sangat baik kepada kita, aku menggesa kamu supaya mempersembahkan diri sebagai suatu korban yang hidup, yang khas untuk Allah, dan yang menyenangkan hati-Nya. Demikianlah seharusnya kamu beribadat kepada Allah.
\v 2 Janganlah ikut kebiasaan dunia, tetapi biarlah Allah membaharui cara kamu berfikir, sehingga kamu dapat mengetahui kehendak Allah -- iaitu apa yang baik dan yang menyenangkan hati-Nya, serta yang sempurna.
\p
\v 3 Kerana kurnia Allah yang sudah dianugerahkan-Nya kepadaku, aku menasihati kamu semua: Janganlah anggap diri kamu lebih daripada yang sepatutnya, tetapi nilailah diri masing-masing dengan rendah hati menurut kebolehan yang dikurniakan oleh Allah, kerana kamu percaya kepada Yesus.
\v 4 Tubuh kita mempunyai banyak anggota, dan setiap anggota tubuh mempunyai tugas yang berlainan.
\v 5 Begitu juga halnya dengan kita. Sungguhpun bilangan kita banyak, tetapi kita satu tubuh kerana kita bersatu dengan Kristus. Kita semua dihubungkan satu dengan yang lain sebagai anggota-anggota daripada satu tubuh.
\x - \xo 12.4--5: \xt 1 Kor 12.12\x*
\v 6 Oleh itu kita harus menggunakan kurnia-kurnia yang berlainan, menurut rahmat-Nya yang dianugerahkan oleh Allah kepada kita. Jika kita mempunyai kurnia untuk mengkhabarkan berita daripada Allah, kita harus melakukannya menurut kebolehan yang dikurniakan oleh Allah kepada kita.\f k kebolehan yang dikurniakan oleh Allah kepada kita;  Harfiah:  iman kita.\f*
\v 7 Jika kita mempunyai kurnia untuk menolong orang lain, kita harus menolong mereka. Jika kita mempunyai kurnia untuk mengajar, kita harus mengajar.
\v 8 Jika kita mempunyai kurnia untuk menggalakkan orang lain, kita harus melakukannya. Sesiapa yang mempunyai kurnia untuk berkongsi milik dengan orang lain, harus melakukannya dengan murah hati. Sesiapa yang mempunyai kurnia untuk menjadi pemimpin, harus memimpin dengan tekun. Sesiapa yang mempunyai kurnia untuk menunjukkan belas kasihan kepada orang lain, harus melakukannya dengan sukacita.
\x - \xo 12.6--8: \xt 1 Kor 12.4--11\x*
\p
\v 9 Kamu harus mengasihi orang lain dengan ikhlas. Kamu harus membenci apa yang jahat, tetapi berpegang kepada apa yang baik.
\v 10 Kamu harus saling mengasihi dengan mesra sebagai saudara dalam keluarga Kristus. Hendaklah kamu saling mendahului untuk memberikan hormat.
\v 11 Jangan malas, tetapi bekerjalah dengan rajin. Abdikanlah diri kepada Tuhan dengan semangat daripada Roh Allah.
\v 12 Kerana kamu berharap kepada Tuhan, bersukacitalah. Bersabarlah semasa mengalami kesusahan dan berdoalah sentiasa.
\v 13 Hendaklah kamu berkongsi milik dengan saudara seiman yang memerlukan bantuan, dan sambutlah saudara seiman yang tidak kamu kenal ke rumah.
\p
\v 14 Berdoalah kepada Allah supaya Dia memberkati orang yang menganiaya kamu. Mintalah Allah memberkati mereka, dan janganlah minta Allah mengutuk mereka.
\x - \xo 12.14: \xt Mat 5.44; Luk 6.28\x*
\v 15 Bersukacitalah dengan mereka yang bersukacita, dan menangislah dengan mereka yang menangis.
\v 16 Hendaklah kamu semua hidup rukun. Janganlah bersikap sombong, janganlah tolak tugas yang dipandang rendah.\f l janganlah tolak tugas yang dipandang rendah;  atau  berkawanlah dengan orang yang dipandang rendah.\f* Janganlah anggap diri kamu lebih bijak daripada yang sebenarnya.
\x - \xo 12.16: \xt Ams 3.7\x*
\p
\v 17 Jika seseorang berbuat jahat terhadap kamu, janganlah balas dia dengan kejahatan. Berusahalah untuk melakukan apa yang dianggap baik oleh semua orang.
\v 18 Dengan sedaya upaya, berusahalah untuk hidup damai dengan semua orang.
\v 19 Saudara-saudaraku! Jangan sekali-kali balas dendam; biarlah Allah yang membalas dendam. Di dalam Alkitab tertulis, "Aku akan membalas kejahatan mereka. Aku akan menghukum mereka, firman Tuhan.''
\x - \xo 12.19: \xt Ul 32.35\x*
\v 20 Janganlah balas dendam, tetapi lakukanlah apa yang tertulis di dalam Alkitab, "Jika musuhmu lapar, berilah dia makan; jika dia dahaga, berilah dia minuman. Kerana dengan berbuat demikian, kamu akan membuat dia malu.''
\x - \xo 12.20: \xt Ams 25.21--22\x*
\v 21 Janganlah biarkan diri kamu dikalahkan oleh kejahatan, tetapi kalahkanlah kejahatan dengan kebaikan.
\c 13
\s Kewajipan terhadap Pemerintah
\p
\v 1 Setiap orang harus taat kepada pemerintah, kerana pemerintah mendapat kekuasaan daripada Allah. Pemerintah yang ada sekarang pun ditetapkan oleh Allah.
\v 2 Oleh itu orang yang menentang pemerintah, menentang apa yang sudah ditetapkan oleh Allah. Sesiapa yang berbuat demikian akan mendatangkan hukuman kepada dirinya sendiri.
\v 3 Mereka yang berbuat baik tidak perlu takut kepada pemerintah. Hanya mereka yang berbuat jahat harus takut. Jika kamu tidak mahu berasa takut kepada pemerintah, berbuatlah baik, lalu kamu akan dipuji.
\v 4 Hal itu demikian, kerana pemerintah itu hamba Allah, yang berkhidmat bagi kebaikan kamu. Tetapi jika kamu berbuat jahat, takutlah kepadanya, kerana pemerintah berkuasa untuk menjatuhkan hukuman. Pemerintah itu hamba Allah, yang menjatuhkan hukuman Allah kepada orang yang berbuat jahat.
\v 5 Itulah sebabnya kamu harus taat kepada pemerintah -- bukan sahaja kerana takut kepada hukuman Allah, tetapi kerana hati nurani kamu menyuruh kamu berbuat demikian.
\p
\v 6 Itulah sebabnya pula kamu membayar cukai, kerana pemerintah berkhidmat kepada Allah apabila menjalankan tugas.
\v 7 Bayarlah apa yang harus kamu bayar kepada pemerintah. Bayarlah cukai pendapatan, jika kamu harus membayarnya. Bayarlah cukai tanah, jika kamu harus membayarnya. Hormatilah mereka yang harus dihormati, dan hargailah mereka yang harus dihargai.
\x - \xo 13.6--7: \xt Mat 22.21; Mrk 12.17; Luk 20.25\x*
\s Kewajipan terhadap Satu Sama Lain
\p
\v 8 Janganlah berhutang kepada sesiapa pun, kecuali berhutang kasih terhadap satu sama lain. Sesiapa yang mengasihi sesama manusia, mentaati Taurat.
\v 9 Hukum yang mengatakan, "Jangan berzina; jangan membunuh; jangan mencuri; jangan tamak'' -- semua ini dan hukum yang lain, sudah disimpulkan menjadi satu hukum sahaja, "Kasihilah sesama manusia seperti kamu mengasihi dirimu sendiri.''
\x - \xo 13.9: \xt Kel 20.13--15, 17; Ul 5.17--19, 21; Im 19.18\x*
\v 10 Orang yang mengasihi orang lain, tidak akan berbuat jahat kepada orang itu. Oleh itu orang yang mengasihi sesama manusia, mentaati keseluruhan Taurat.
\p
\v 11 Kamu harus melakukan semuanya, kerana kamu tahu bahawa inilah masanya kamu bangun daripada tidur. Hal itu demikian kerana masa kita diselamatkan lebih dekat sekarang ini daripada masa kita mula percaya.
\v 12 Malam hampir berlalu, dan fajar akan menyingsing. Marilah kita berhenti melakukan perkara-perkara yang dilakukan dalam kegelapan. Marilah kita lengkapi diri seolah-olah dengan senjata yang digunakan dalam terang.
\v 13 Kita harus berkelakuan baik seperti orang yang hidup dalam terang dan bukan dalam kegelapan. Janganlah ikut pesta liar atau mabuk. Janganlah berkelakuan lucah atau tidak senonoh. Janganlah berkelahi ataupun iri hati.
\v 14 Tetapi biarlah Tuhan Yesus Kristus menjadi pelindung kamu. Janganlah turuti tabiat manusia berdosa untuk memuaskan hawa nafsu.
\c 14
\s Jangan Salahkan Saudara Kamu
\p
\v 1 Orang yang tidak yakin akan kepercayaan mereka harus disambut dengan baik di kalangan kamu. Janganlah bertengkar dengan mereka tentang pendirian peribadi.
\v 2 Ada orang yang berpendirian bahawa mereka boleh makan apa sahaja, tetapi orang yang lemah keyakinannya hanya makan sayur-sayuran.
\v 3 Orang yang makan apa sahaja tidak boleh menghina orang yang makan makanan tertentu, dan orang yang hanya makan makanan tertentu tidak boleh menyalahkan orang yang makan apa sahaja, kerana Allah sudah menerima dia.
\v 4 Siapakah kamu sehingga kamu mahu menyalahkan hamba orang lain? Hanya tuannya yang berhak menentukan baik tidaknya kerja hamba itu. Sesungguhnya hamba itu akan berjaya melakukan kerjanya, kerana Tuhan menolong dia.
\p
\v 5 Ada orang yang berpendapat bahawa suatu hari tertentu lebih mustahak daripada hari yang lain, sedangkan orang lain berpendapat bahawa semua hari sama sahaja. Hendaklah setiap orang yakin akan pendiriannya.
\v 6 Sesiapa yang mengutamakan hari-hari tertentu, berbuat demikian untuk menghormati Tuhan. Sesiapa yang makan apa sahaja, berbuat demikian untuk menghormati Tuhan, kerana dia bersyukur kepada Allah bagi makanan itu. Sesiapa yang hanya makan makanan tertentu, juga menghormati Tuhan dan bersyukur kepada Allah.
\x - \xo 14.1--6: \xt Kol 2.16\x*
\v 7 Tidak seorang pun di kalangan kita yang hidup atau mati bagi dirinya sendiri.
\v 8 Jika kita hidup, kita hidup untuk Tuhan. Jika kita mati, kita pun mati untuk Tuhan. Sama ada kita hidup atau mati, kita milik Tuhan.
\v 9 Kristus mati dan hidup semula supaya Dia menjadi Tuhan kepada orang hidup dan orang mati juga.
\v 10 Oleh itu, mengapa kamu menyalahkan saudara kamu? Mengapa kamu yang lain menghina saudara kamu? Kita semua akan menghadap Allah untuk diadili.
\x - \xo 14.10: \xt 2 Kor 5.10\x*
\v 11 Di dalam Alkitab tertulis,
\q1 "Sesungguhnya,'' firman Tuhan,
\q2 "tiap-tiap orang akan sujud di hadapan-Ku,
\q2 dan tiap-tiap orang akan mengaku bahawa Aku Allah.''
\x - \xo 14.11: \xt Yes 45.23\x*
\m
\v 12 Oleh itu, kita masing-masing harus mempertanggungjawabkan segala perbuatan kita kepada Allah.
\s Janganlah Sebabkan Saudara Kamu Berdosa
\p
\v 13 Oleh itu janganlah kita salahkan satu sama lain. Sebaliknya kamu harus mengambil keputusan untuk tidak berbuat apa-apa yang menyebabkan saudara kamu tergoda dan berdosa.
\v 14 Kerana aku bersatu dengan Tuhan Yesus, aku yakin bahawa tidak ada sesuatu pun yang pada dasarnya najis, tetapi jika seseorang menganggap sesuatu hal najis, maka najislah hal itu bagi dia.
\v 15 Jika apa yang kamu makan, menyakiti hati seorang saudara seiman, tindakan kamu itu tidak berdasarkan kasih. Janganlah hancurkan seseorang dengan apa yang kamu makan, kerana Kristus sudah mati baginya.
\v 16 Janganlah sebabkan apa yang kamu anggap baik, dianggap jahat oleh orang lain.
\v 17 Hal itu demikian kerana Pemerintahan Allah\f C Pemerintahan Allah;  Harfiah:  Kerajaan Allah.\f* bukanlah soal makanan atau minuman, tetapi kerelaan melakukan kehendak Allah,\f m melakukan kehendak Allah;  Harfiah:  kebenaran.\f* ketenangan hati, dan kegembiraan, yang semuanya dikurniakan oleh Roh Allah.
\v 18 Orang yang mengabdikan diri kepada Kristus dengan cara demikian, menyenangkan hati Allah dan dihargai orang lain.
\p
\v 19 Itulah sebabnya kita harus sentiasa bertujuan\f m kita harus sentiasa bertujuan;  Beberapa buah naskhah kuno:  kita sentiasa bertujuan.\f* untuk melakukan hal-hal yang membawa kerukunan, dan yang saling menguatkan iman.
\v 20 Janganlah rosakkan apa yang sudah dilakukan oleh Allah, hanya kerana soal makanan. Semua makanan boleh dimakan, tetapi jika apa yang kamu makan menyebabkan orang lain berdosa, maka perbuatan itu salah.
\v 21 Lebih baik tidak makan daging, atau minum wain, atau melakukan apa sahaja yang akan menyebabkan seorang saudara seiman berdosa.
\v 22 Apa yang kamu percayai tentang perkara-perkara itu, biarlah hal itu diketahui oleh Allah dan kamu sahaja. Berbahagialah orang yang tidak berasa bersalah, apabila dia melakukan apa yang dianggapnya benar.
\v 23 Tetapi jika seseorang meragui apa yang dimakannya, Allah menyalahkan dia, kerana perbuatan orang itu tidak berdasarkan keyakinan bahawa apa yang dilakukannya itu benar. Perbuatan seperti itu dosa.
\c 15
\s Senangkan Hati Orang Lain, Bukan Diri Sendiri
\p
\v 1 Kita yang mempunyai iman teguh harus menolong orang yang lemah keyakinan untuk memikul beban mereka. Janganlah kita lakukan hal-hal yang menyenangkan hati kita sahaja.
\v 2 Sebaliknya setiap orang daripada kita harus menyenangkan hati saudaranya bagi kebaikannya, supaya imannya menjadi semakin teguh.
\v 3 Kita berbuat demikian, kerana Kristus pun tidak memikirkan kesenangan diri-Nya sendiri. Di dalam Alkitab tertulis, "Segala cercaan yang ditujukan kepada-Mu kena padaku.''
\x - \xo 15.3: \xt Mzm 69.8\x*
\v 4 Segala yang tertulis di dalam Alkitab adalah untuk mengajar kita, supaya kita mempunyai harapan kerana ajaran daripada Alkitab menyebabkan kita bersabar dan berteguh hati.
\v 5 Semoga Allah yang menyebabkan kamu bersabar dan berteguh hati, membolehkan kamu hidup seia sekata menurut teladan Kristus Yesus.
\v 6 Dengan demikian kamu semua sama-sama dapat memuji Allah, Bapa Tuhan kita Yesus Kristus.
\s Berita Baik untuk Orang Bukan Yahudi
\p
\v 7 Sebagaimana Kristus sudah menyambut kamu, sambutlah satu sama lain untuk memuliakan Allah.
\v 8 Ketahuilah bahawa Kristus menjadi hamba kepada orang Yahudi untuk menunjukkan bahawa Allah setia.\f n Allah setia;  Harfiah:  kebenaran Allah.\f* Dia menepati semua janji yang dibuat-Nya dengan nenek moyang mereka.
\v 9 Dia bahkan membolehkan orang bukan Yahudi memuliakan Allah kerana Allah mengasihani mereka. Di dalam Alkitab tertulis,
\q1 "Oleh itu, apabila aku di kalangan orang bukan Yahudi,
\q1 aku akan memuji Engkau,
\q2 aku akan menyanyikan pujian untuk-Mu.''
\x - \xo 15.9: \xt 2 Sam 22.50; Mzm 18.50\x*
\m
\v 10 Ada tertulis begini pula,
\q1 "Bersukacitalah bersama-sama umat Allah, hai orang bukan Yahudi!''
\x - \xo 15.10: \xt Ul 32.43\x*
\m
\v 11 Ada tertulis begini pula,
\q1 "Pujilah Tuhan, hai semua orang bukan Yahudi;
\q2 pujilah Dia, hai semua orang!''
\x - \xo 15.11: \xt Mzm 117.1\x*
\m
\v 12 Nabi Yesaya juga berkata,
\q1 "Seorang daripada keturunan Isai akan datang;
\q2 Dia akan memerintah orang bukan Yahudi,
\q2 dan mereka akan berharap kepada-Nya.''
\x - \xo 15.12: \xt Yes 11.10\x*
\p
\v 13 Semoga Allah yang memberi kamu harapan, memenuhkan hati kamu dengan kegembiraan dan kedamaian kerana kamu percaya kepada-Nya, supaya dengan kuasa Roh Allah kamu semakin berharap kepada Allah.
\s Sebabnya Paulus Menulis dengan Tegas
\p
\v 14 Saudara-saudaraku! Aku yakin bahawa kamu sangat baik, dan kamu mengetahui segala sesuatu yang patut kamu lakukan. Kamu juga dapat saling menasihati.
\v 15 Tetapi dalam suratku ini aku menulis dengan terus terang untuk mengingatkan kamu tentang beberapa buah perkara. Aku menulis dengan tegas, kerana Allah sudah mengurniai aku tugas khas.
\v 16 Aku dijadikan hamba Kristus Yesus untuk menolong orang bukan Yahudi. Aku melakukan tugas seorang imam sewaktu aku mengkhabarkan Berita Baik daripada Allah, supaya orang bukan Yahudi menjadi sebagai suatu persembahan yang menyenangkan hati Allah, dan yang ditahbiskan kepada-Nya oleh Roh Allah.
\v 17 Kerana aku bersatu dengan Kristus Yesus, aku berbangga dengan kerjaku untuk Allah.
\v 18 Aku akan berani berkata-kata dan hanya tentang apa yang sudah dilakukan oleh Kristus melalui aku, supaya orang bukan Yahudi taat kepada Allah. Hal itu dilakukan dengan kata-kata dan perbuatan,
\v 19 dengan keajaiban dan mukjizat, serta dengan kuasa Roh Allah. Aku sudah mengisytiharkan keseluruhan Berita Baik tentang Kristus, dalam perjalananku dari Yerusalem sampai ke Ilirikum.
\v 20 Aku berazam mengisytiharkan Berita Baik di tempat orang yang belum pernah mendengar tentang Kristus, supaya aku tidak membina kerja di atas asas yang diletakkan oleh orang lain.
\v 21 Di dalam Alkitab tertulis,
\q1 "Mereka yang belum pernah menerima berita tentang Dia akan melihat,
\q2 dan mereka yang belum pernah mendengar akan mengerti.''
\x - \xo 15.21: \xt Yes 52.15\x*
\s Rancangan Paulus untuk Melawat Roma
\p
\v 22 Itulah sebabnya banyak kali aku terhalang melawat kamu.
\x - \xo 15.22: \xt Rm 1.13\x*
\v 23 Tetapi sekarang kerjaku di daerah-daerah ini sudah selesai. Sudah bertahun-tahun lamanya aku ingin berjumpa dengan kamu.
\v 24 Dalam perjalananku ke negeri Sepanyol, aku akan singgah di kota kamu. Selepas beberapa lama bergembira dengan kamu, aku berharap kamu dapat menolong aku meneruskan perjalanan ke Sepanyol.
\v 25 Tetapi sekarang ini aku akan pergi ke Yerusalem untuk membawa bantuan bagi umat Allah di situ.
\v 26 Jemaah di Makedonia dan Akhaya dengan sukacita membuat keputusan untuk memberikan derma kepada saudara-saudara yang miskin di kalangan umat Allah di Yerusalem.
\x - \xo 15.25--26: \xt 1 Kor 16.1--4\x*
\v 27 Mereka sendiri membuat keputusan itu. Memang sebenarnya mereka patut menolong saudara-saudara yang miskin itu, kerana orang bukan Yahudi sudah menerima berkat rohani daripada orang Yahudi. Dengan demikian orang bukan Yahudi patut menolong orang Yahudi dengan berkat kebendaan.
\x - \xo 15.27: \xt 1 Kor 9.11\x*
\v 28 Apabila aku menyelesaikan tugas itu, dan menyerahkan semua wang derma itu kepada mereka, aku akan berangkat ke negeri Sepanyol dan akan melawat kamu dalam perjalanan ke sana.
\v 29 Apabila aku datang kepada kamu, aku akan berkongsi berkat yang berlimpah-limpah daripada Kristus dengan kamu.
\p
\v 30 Demi Tuhan kita Yesus Kristus, dan demi kasih yang dikurniakan oleh Roh Allah, aku menggesa kamu supaya berdoa dengan tekun kepada Allah bersama-sama aku untukku.
\v 31 Berdoalah supaya orang di Yudea yang tidak percaya kepada Yesus Kristus tidak mencederakan aku, dan supaya umat Allah di Yerusalem senang hati dengan apa yang aku lakukan untuk menolong mereka.
\v 32 Kemudian jika diperkenankan Allah, aku akan datang kepada kamu dengan penuh kegembiraan, dan lawatan itu akan menggembirakan dan menyegarkan aku.
\v 33 Semoga Allah, sumber kedamaian kita, menyertai kamu semua. Amin.
\c 16
\s Salam Peribadi
\p
\v 1 Aku ingin memperkenalkan saudari kita, Febe, yang membantu jemaah di Kengkrea.
\v 2 Sambutlah dia sebagai salah seorang umat Tuhan, sebagaimana umat Allah menyambut satu sama lain. Bantulah dia, jika dia memerlukan bantuan daripada kamu, kerana dia sudah membantu banyak orang termasuk aku sendiri.
\p
\v 3 Sampaikan salamku kepada Priskila dan Akwila, rakan-rakanku yang sama-sama bekerja untuk Kristus Yesus.
\x - \xo 16.3: \xt Kis 18.2\x*
\v 4 Mereka menyabung nyawa untukku. Aku berterima kasih kepada mereka -- dan bukan aku sahaja, tetapi jemaah orang bukan Yahudi juga berterima kasih kepada mereka.
\v 5 Sampaikan salamku kepada jemaah yang berkumpul di rumah mereka.
\p Sampaikan salamku kepada Epenetus yang aku kasihi. Dia orang pertama di daerah Asia yang percaya kepada Kristus.
\v 6 Sampaikan salamku kepada Maria yang sudah bekerja begitu keras bagi kamu.
\v 7 Sampaikan salamku kepada Andronikus dan Yunias,\f o Yunias;  atau  Yuni;  Beberapa buah naskhah kuno:  Yulia.\f* yang sebangsa dengan aku dan yang dipenjarakan bersama-sama aku. Mereka terkenal antara rasul-rasul dan mereka lebih awal percaya kepada Kristus daripada aku.
\p
\v 8 Sampaikan salamku kepada Ampliatus, sahabat yang aku kasihi dan yang bersatu dengan Tuhan.
\v 9 Sampaikan salam kepada Urbanus, rakan sekerja kita untuk Kristus, dan kepada Stakhis sahabat yang aku kasihi.
\v 10 Sampaikan salam kepada Apeles yang kesetiaannya kepada Kristus sudah terbukti. Sampaikan salam kepada keluarga Aristobulus,
\v 11 dan kepada Herodion, yang sebangsa dengan aku. Sampaikan salam kepada saudara-saudara seiman dalam keluarga Narkisus.
\p
\v 12 Sampaikan salamku kepada Trifena dan Trifosa yang bekerja untuk Tuhan, dan kepada Persis sahabat yang aku kasihi. Dia sudah bekerja keras untuk Tuhan.
\v 13 Aku mengirim salam kepada Rufus, hamba terpuji yang dipilih oleh Tuhan, dan kepada ibunya yang sentiasa memperlakukan aku sebagai anak sendiri.
\x - \xo 16.13: \xt Mrk 15.21\x*
\v 14 Aku mengirim salam kepada Asinkritus, Flegon, Hermes, Patrobas, Hermas, dan semua saudara seiman yang bersama-sama mereka.
\v 15 Sampaikan salam kepada Filologus dan Yulia, kepada Nereus dan saudara perempuannya, kepada Olimpas dan kepada semua umat Allah yang bersama-sama mereka.
\p
\v 16 Bersalam-salamanlah dengan mesra sebagai saudara Kristian. Semua jemaah Kristus menyampaikan salam mereka kepada kamu.
\s Nasihat Terakhir
\p
\v 17 Saudara-saudaraku! Aku menggesa kamu supaya berwaspada terhadap mereka yang menimbulkan perpecahan dan yang mengelirukan kepercayaan orang kepada Tuhan. Mereka mengajarkan perkara yang bertentangan dengan ajaran yang telah kamu terima. Jauhkan diri daripada mereka.
\v 18 Orang yang berbuat demikian tidak melakukan kerja untuk Kristus Tuhan kita, tetapi untuk memuaskan keinginan hati sendiri. Dengan pujukan dan kata-kata yang elok-elok, mereka menipu orang yang tidak tahu apa-apa.
\v 19 Semua orang sudah mengetahui betapa setianya kamu berpegang kepada ajaran Berita Baik itu. Oleh itu kamu menyebabkan aku amat gembira. Aku berharap supaya kamu bijak tentang perkara yang baik, dan tidak tahu apa-apa tentang perkara yang jahat.
\v 20 Allah, sumber kedamaian kita akan segera menaruh Iblis di bawah kekuasaan kamu dan menghancurkannya.
\p Semoga Yesus Kristus Tuhan kita memberkati kamu!
\p
\v 21 Timotius, rakan sekerjaku menyampaikan salamnya kepada kamu, demikian juga Lukius, Yason, dan Sosipater, sahabat-sahabat yang sebangsa dengan aku.
\x - \xo 16.21: \xt Kis 16.1\x*
\p
\v 22 Aku, Tertius yang menulis surat ini\f p surat ini:  Kemungkinan besar Paulus mengimlakkan surat ini kepada Tertius.\f* menyampaikan salam sebagai sesama saudara Kristian.
\p
\v 23 Gayus mengirim salam kepada kamu. Aku menumpang di rumahnya dan jemaah juga mengadakan perjumpaan di sini. Erastus, bendahari kota dan saudara kita Kuartus, mengirim salam kepada kamu semua.
\x - \xo 16.23: \xt Kis 19.29; 1 Kor 1.14; 2 Tim 4.20\x* \v 24 Semoga Yesus Kristus Tuhan kita memberkati kamu semua. Amin.
\s Doa Kesyukuran
\p
\v 25 Marilah kita muliakan Allah! Dia berkuasa meneguhkan iman kamu sesuai dengan Berita Baik tentang Yesus Kristus, yang aku isytiharkan itu. Aku mengisytiharkannya sesuai dengan apa yang dinyatakan oleh Allah, iaitu rancangan Allah yang selama berabad-abad tidak diketahui orang.
\v 26 Tetapi sekarang rancangan itu sudah dinyatakan melalui tulisan nabi-nabi, dan diberitakan kepada semua bangsa atas perintah Allah yang kekal, supaya mereka semua percaya dan taat kepada Allah.
\p
\v 27 Muliakanlah Allah yang esa dan yang maha bijak. Muliakanlah Dia selama-lamanya kerana apa yang sudah dilakukan oleh Yesus Kristus! Amin.
\restore 27-Feb-2004@10:38, Backup Description=05-Feb-2004@12:48,  Zeth Bitjoli -
