\id MAT Malay: Alkitab Berita Baik 1996
\h MATIUS
\mt2 BERITA BAIK
\mt2 YANG DISAMPAIKAN OLEH
\mt MATIUS
\b
\c 1
\s Senarai Nenek Moyang Yesus Kristus
\r (Luk 3.23--38)
\p
\v 1 Inilah senarai nenek moyang Yesus Kristus, keturunan Daud, keturunan Abraham.
\p
\v 2--6a Daripada Abraham hingga Raja Daud, nama-nama nenek moyang Yesus adalah seperti berikut:
\p Abraham, Ishak, Yakub, Yehuda dan saudara-saudaranya, Peres dan Zerah (ibu mereka bernama Tamar), Hezron, Ram, Aminadab, Nahason, Salmon, Boas (ibunya Rahab), Obed (ibunya Rut), Isai, dan Raja Daud.
\p
\v 6b--11 Daripada Daud hingga ke masa bangsa Israel dibuang ke Babel, nama nenek moyang yang tercatat adalah seperti berikut:
\p Salomo (ibunya ialah bekas isteri Uria), Rehabeam, Abia, Asa, Yosafat, Yoram, Uzia, Yotam, Ahas, Hizkia, Manasye, Amon, Yosia, Yoyakhin\f a Yoyakhin:  atau  Yekhonya.\f* dan saudara-saudaranya.
\x - \xo 1.11: \xt 2 Raj 24.14--15; 2 Taw 36.10; Yer 27.20\x*
\p
\v 12--16 Dari masa pembuangan di Babel sehingga kelahiran Yesus, nama nenek moyang yang tercatat adalah seperti berikut:
\p Yoyakhin, Sealtiel, Zerubabel, Abihud, Elyakim, Azur, Zadok, Akhim, Eliud, Eleazar, Matan, Yakub, Yusuf, suami Maria. Marialah yang melahirkan Yesus, yang disebut Kristus.
\p
\v 17 Demikianlah ada empat belas generasi dari zaman Abraham sehingga zaman Daud, dan ada empat belas generasi dari zaman Daud sehingga masa pembuangan di Babel, dan empat belas generasi dari masa itu sehingga kelahiran Kristus.
\s Kelahiran Yesus Kristus
\r (Luk 2.1--7)
\p
\v 18 Inilah kisah kelahiran Yesus Kristus. Ibu-Nya, Maria, bertunang dengan Yusuf. Tetapi sebelum mereka berkahwin, Maria sudah mengandung kerana kuasa Roh Allah.\f A Roh Allah;  Harfiah:  Roh Kudus.\f*
\x - \xo 1.18: \xt Luk 1.27\x*
\v 19 Yusuf seorang yang taat kepada hukum agama, tetapi dia tidak mahu mempermalukan Maria di hadapan umum. Oleh itu Yusuf berniat memutuskan pertunangan itu secara diam-diam.
\v 20 Yusuf mempertimbangkan perkara itu. Kemudian dalam mimpi, malaikat Tuhan menampakkan diri kepadanya. Malaikat itu berkata, "Hai Yusuf, keturunan Daud! Janganlah takut memperisteri Maria. Dia mengandung kerana kuasa Roh Allah.
\v 21 Maria akan melahirkan seorang anak lelaki. Anak itu harus engkau namakan Yesus, kerana Dia akan menyelamatkan umat-Nya daripada dosa mereka.''
\x - \xo 1.21: \xt Luk 1.31\x*
\p
\v 22 Semua itu berlaku supaya terjadilah apa yang difirmankan oleh Tuhan melalui nabi-Nya,
\v 23 "Seorang anak dara akan mengandung, lalu melahirkan seorang anak lelaki. Anak itu akan dinamakan Imanuel.'' (Dalam bahasa Ibrani, Imanuel bererti, "Allah menyertai kita'').
\x - \xo 1.23: \xt Yes 7.14\x*
\p
\v 24 Apabila Yusuf terjaga, dia melakukan apa yang dikatakan oleh malaikat Tuhan itu. Dia berkahwin dengan Maria.
\v 25 Tetapi Yusuf tidak berseketiduran dengan Maria sehingga Maria melahirkan anak lelakinya. Yusuf menamakan anak itu Yesus.
\x - \xo 1.25: \xt Luk 2.21\x*
\c 2
\s Pelawat-Pelawat dari Timur
\p
\v 1 Yesus lahir di kota Betlehem di negeri Yudea, pada masa pemerintahan Raja Herodes. Kemudian beberapa orang ahli kaji bintang dari timur datang ke Yerusalem.
\v 2 Mereka bertanya, "Di manakah anak yang baru lahir itu, yang akan menjadi raja orang Yahudi? Kami nampak bintang-Nya terbit di sebelah timur, dan kami datang hendak menyembah Dia.''
\p
\v 3 Apabila mendengar hal itu, Raja Herodes resah gelisah, demikian juga semua penduduk Yerusalem.
\v 4 Raja Herodes mengumpulkan semua ketua imam dan guru Taurat lalu bertanya, "Di manakah Raja yang dijanjikan oleh Allah\f B Raja yang dijanjikan oleh Allah;  Harfiah:  Kristus.\f* akan lahir?''
\p
\v 5 Mereka menjawab, "Di kota Betlehem di negeri Yudea. Seorang nabi sudah menuliskan hal itu,
\q1
\v 6 `Hai Betlehem di negeri Yudea,
\q2 engkau sekali-kali bukanlah yang terkecil antara kota-kota utama di Yudea;
\q1 Daripadamu akan datang seorang pemimpin
\q2 yang akan memimpin umat-Ku Israel.' ''
\x - \xo 2.6: \xt Mi 5.1\x*
\p
\v 7 Kemudian Raja Herodes mengadakan pertemuan rahsia dengan ahli-ahli kaji bintang itu. Daripada mereka, Raja Herodes mengetahui dengan tepat masa bintang itu mula kelihatan.
\v 8 Lalu Raja Herodes menyuruh ahli-ahli kaji bintang itu pergi ke Betlehem dengan perintah berikut, "Pergilah dan carilah Anak itu dengan saksama. Apabila kamu menjumpai Dia, beritahulah beta, supaya beta juga boleh pergi menyembah Dia.''
\p
\v 9-10 Mereka berangkat, lalu di tengah perjalanan mereka nampak bintang yang pernah dilihat oleh mereka di sebelah timur. Alangkah sukacitanya ahli-ahli kaji bintang itu apabila mereka nampak bintang itu. Bintang itu mendahului mereka, lalu berhenti di atas tempat Anak itu.
\v 11 Mereka masuk ke dalam rumah itu dan nampak Anak itu dengan ibu-Nya Maria. Mereka sujud menyembah Anak itu, dan mereka mengeluarkan emas, kemenyan dan mur, lalu mempersembahkan semua hadiah itu kepada-Nya.
\fig 1K,85,69E *Dahan pokok kemenyan (2.11)*
\p
\v 12 Kemudian dalam mimpi, ahli-ahli kaji bintang itu diperingatkan oleh Allah supaya jangan kembali kepada Herodes. Oleh itu mereka balik ke negeri asal mereka melalui jalan lain.
\s Melarikan Diri ke Mesir
\p
\v 13 Setelah mereka berangkat, malaikat Tuhan menampakkan diri kepada Yusuf dalam mimpi dan berkata, "Herodes akan mengeluarkan perintah untuk mencari Anak itu dan membunuh Dia. Bangunlah dan bawalah Anak itu dengan ibu-Nya ke Mesir. Tinggallah di sana sehingga Aku berfirman lagi kepadamu.''
\p
\v 14 Yusuf bangun, dan pada malam itu juga dia membawa Anak itu dengan ibu-Nya ke Mesir.
\v 15 Mereka tinggal di sana sehingga Raja Herodes mangkat.
\p Dengan demikian berlakulah apa yang difirmankan oleh Tuhan melalui nabi-Nya, "Aku memanggil Anak-Ku keluar dari Mesir.''
\x - \xo 2.15: \xt Hos 11.1\x*
\s Pembunuhan Kanak-Kanak
\p
\v 16 Apabila Raja Herodes sedar bahawa ahli-ahli kaji bintang dari timur sudah memperdayakannya, Raja Herodes murka. Lalu Raja Herodes memberikan perintah supaya semua anak lelaki di Betlehem dan sekitarnya, yang berumur dua tahun ke bawah dibunuh. Hal ini sesuai dengan keterangan ahli-ahli kaji bintang tentang masa bintang itu mula kelihatan.
\p
\v 17 Dengan demikian berlakulah apa yang dikatakan oleh Nabi Yeremia,
\q1
\v 18 "Di Rama terdengar suara tangisan dan rintihan,
\q1 ratapan, dan tangisan penderitaan.
\q1 Rahel meratapi anak-anaknya,
\q1 dia tidak mahu dihiburkan,
\q1 kerana anak-anaknya telah tiada.''
\x - \xo 2.18: \xt Yer 31.15\x*
\s Kembali dari Mesir
\p
\v 19 Setelah Raja Herodes mangkat, malaikat Tuhan menampakkan diri dalam mimpi Yusuf. Pada masa itu Yusuf masih di Mesir.
\v 20 Malaikat itu berkata, "Bangunlah dan bawalah Anak itu dengan ibu-Nya kembali ke negeri Israel, kerana orang yang cuba membunuh Anak itu sudah meninggal.''
\v 21 Yusuf pun bangun, lalu membawa anak itu dan Maria kembali ke negeri Israel.
\p
\v 22 Tetapi apabila Yusuf mendengar bahawa Arkelaus, putera Herodes, sudah menggantikan bapanya sebagai raja negeri Yudea, Yusuf takut pergi ke sana. Yusuf menerima arahan selanjutnya dalam mimpi, lalu dia pergi ke wilayah Galilea.
\v 23 Dia tinggal di kota yang bernama Nasaret. Dengan demikian berlakulah apa yang dikatakan oleh nabi-nabi tentang anak itu, "Dia akan disebut Orang Nasaret.''
\x - \xo 2.23: \xt Mrk 1.24; Luk 2.39; Yoh 1.45\x*
\c 3
\s Perkhabaran Yohanes Pembaptis
\r (Mrk 1.1--8; Luk 3.1--18; Yoh 1.19--28)
\p
\v 1 Pada masa itu Yohanes Pembaptis tiba di padang gurun di Yudea dan mula memberitakan hal ini.
\v 2 "Bertaubatlah daripada dosa kamu,'' katanya, "kerana tidak lama lagi Allah akan memerintah!''\f C Allah akan memerintah;  Harfiah:  Kerajaan Syurga.\f*
\x - \xo 3.2: \xt Mat 4.17; Mrk 1.15\x*
\v 3 Yohaneslah orang yang dimaksudkan oleh Nabi Yesaya ketika dia berkata,
\q1 "Seorang berseru di padang gurun,
\q2 `Sediakanlah jalan bagi Tuhan;
\q2 luruskanlah jalan bagi-Nya.' ''
\x - \xo 3.3: \xt Yes 40.3\x*
\p
\v 4 Pakaian Yohanes dibuat daripada bulu unta, dan tali pinggangnya daripada kulit. Makanannya belalang dan madu hutan.
\x - \xo 3.4: \xt 2 Raj 1.8\x*
\v 5 Orang dari Yerusalem, seluruh negeri Yudea, dan seluruh kawasan di sekitar Sungai Yordan datang kepada Yohanes.
\v 6 Mereka mengaku dosa, lalu Yohanes membaptis mereka di Sungai Yordan.
\p
\v 7 Banyak orang Farisi dan Saduki datang kepadanya untuk dibaptis. Apabila Yohanes melihat mereka, dia berkata "Hai kamu orang jahat! Siapakah yang memberitahu kamu bahawa kamu dapat melepaskan diri daripada hukuman Allah yang akan datang?
\x - \xo 3.7: \xt Mat 12.34, 23.33\x*
\v 8 Lakukanlah perkara-perkara yang menunjukkan bahawa kamu sudah bertaubat daripada dosa.
\v 9 Jangan sangka kamu dapat melepaskan diri daripada hukuman dengan berkata, `Abraham nenek moyang kami.' Ketahuilah, Allah dapat membuat batu-batu ini menjadi keturunan untuk Abraham!
\x - \xo 3.9 \xt Yoh 8.33\x*
\v 10 Kapak sudah tersedia untuk menebang pokok hingga ke akarnya. Tiap-tiap pokok yang tidak menghasilkan buah yang baik akan ditebang dan dibuang ke dalam api.
\x - \xo 3.10: \xt Mat 7.19\x*
\v 11 Aku membaptis kamu dengan air untuk menyatakan bahawa kamu sudah bertaubat daripada dosa. Tetapi Dia yang datang kemudian daripada aku akan membaptis kamu dengan Roh Allah dan api. Dia lebih besar daripada aku, sehingga menjinjing kasut-Nya pun aku tidak layak.
\v 12 Tangan-Nya memegang nyiru untuk menampi. Dia akan mengumpulkan gandum yang bersih di dalam jelapang, tetapi Dia akan membakar sekam di dalam api yang tidak dapat padam.''
\fig 2K,100,63D *Cara orang Israel dahulu kala memisahkan gandum daripada sekam (3.12)*
\s Yesus Dibaptis
\r (Mrk 1.9--11; Luk 3.21--22)
\p
\v 13 Pada masa itu Yesus meninggalkan Galilea lalu pergi ke Sungai Yordan. Di situ Dia menemui Yohanes dan minta supaya dibaptis olehnya.
\v 14 Tetapi Yohanes cuba menolak permintaan itu. Dia berkata, "Sayalah yang seharusnya dibaptis oleh Tuan. Tetapi Tuan pula yang datang kepada saya!''
\p
\v 15 Tetapi Yesus menjawab, "Untuk sekarang ini biarlah demikian, kerana dengan jalan ini kita akan melaksanakan segala yang dikehendaki oleh Allah.'' Yohanes pun bersetuju.
\p
\v 16 Setelah Yesus dibaptis, Dia keluar dari air sungai itu. Tiba-tiba langit terbuka dan Yesus nampak Roh Allah turun seperti burung merpati ke atas-Nya.
\v 17 Kemudian terdengar suara Allah berfirman, "Inilah Anak-Ku yang Aku kasihi. Dia menyenangkan hati-Ku.''
\x - \xo 3.17: \xt Kej 22.2; Mzm 2.7; Yes 42.1; Mat 12.18, 17.5; Mrk 1.11; Luk 9.35\x*
\c 4
\s Yesus Dicubai oleh Iblis
\r (Mrk 1.12--13; Luk 4.1--13)
\p
\v 1 Kemudian Yesus dipimpin oleh Roh Allah ke padang gurun supaya dicubai oleh Iblis.
\x - \xo 4.1: \xt Ibr 2.18, 4.15\x*
\v 2 Setelah berpuasa selama empat puluh hari dan empat puluh malam, Yesus lapar.
\v 3 Lalu Iblis datang dan berkata kepada-Nya, "Jika Engkau Anak Allah, perintahlah batu-batu ini menjadi roti.''
\p
\v 4 Yesus menjawab, "Di dalam Alkitab tertulis, `Manusia tidak dapat hidup dengan roti sahaja, tetapi juga dengan setiap kata yang difirmankan oleh Allah.' ''
\x - \xo 4.4: \xt Ul 8.3\x*
\p
\v 5 Kemudian Iblis membawa Yesus ke Yerusalem, kota suci itu, lalu meletakkan Dia di puncak Rumah Tuhan.
\v 6 Iblis berkata kepada Yesus, "Jika Engkau Anak Allah, terjunlah ke bawah, kerana di dalam Alkitab tertulis,
\q1 `Allah akan menyuruh malaikat-malaikat-Nya menjaga Engkau;
\q2 malaikat akan menyambut Engkau dengan tangan,
\q2 supaya kaki-Mu tidak terhantuk pada batu.' ''
\x - \xo 4.6: \xt Mzm 91.11--12\x*
\p
\v 7 Yesus menjawab, "Tetapi di dalam Alkitab tertulis juga, `Janganlah cubai Tuhan Allahmu.' ''
\x - \xo 4.7: \xt Ul 6.16\x*
\p
\v 8 Kemudian Iblis membawa Yesus ke gunung yang sangat tinggi, dan menunjukkan semua kerajaan di dunia ini serta segala kekayaannya kepada-Nya.
\v 9 Lalu Iblis berkata kepada Yesus, "Semua ini akan aku berikan kepada-Mu, jika Engkau sujud menyembah aku.''
\p
\v 10 Yesus menjawab, "Pergilah, hai Iblis! Di dalam Alkitab tertulis, `Sembahlah Tuhan Allahmu dan abdikan diri kepada Dia sahaja!' ''
\x - \xo 4.10: \xt Ul 6.13\x*
\p
\v 11 Kemudian Iblis meninggalkan Yesus, dan malaikat-malaikat pun datang menolong Dia.
\s Yesus Memulakan Pelayanan-Nya di Galilea
\r (Mrk 1.14--15; Luk 4.14--15)
\p
\v 12 Ketika Yesus mendengar bahawa Yohanes dipenjarakan, Dia pun pergi ke Galilea.
\x - \xo 4.12: \xt Mat 14.3; Mrk 6.17; Luk 3.19--20\x*
\v 13 Dia tidak menetap di Nasaret, tetapi tinggal di Kapernaum, sebuah kota di tepi Tasik Galilea di kawasan Zebulon dan Naftali.
\x - \xo 4.13: \xt Yoh 2.12\x*
\v 14 Hal ini berlaku supaya terjadilah apa yang dikatakan oleh Nabi Yesaya,
\q1
\v 15 "Tanah Zebulon dan tanah Naftali,
\q2 yang menghala ke tasik,
\q2 di seberang Sungai Yordan,
\q1 Galilea, negeri orang bukan Yahudi!
\q1
\v 16 Bangsa yang hidup dalam kegelapan
\q2 akan nampak cahaya yang gemilang!
\q1 Bagi mereka yang hidup di negeri yang dibayangi maut,
\q2 cahaya itu akan bersinar!''
\x - \xo 4.15--16: \xt Yes 9.1--2\x*
\p
\v 17 Sejak itu Yesus mula mengisytiharkan perkhabaran-Nya, "Bertaubatlah daripada dosa kamu, kerana tidak lama lagi Allah akan memerintah!''
\x - \xo 4.17: \xt Mat 3.2\x*
\s Yesus Memanggil Empat Orang Nelayan
\r (Mrk 1.16--20; Luk 5.1--11)
\p
\v 18 Sementara Yesus berjalan di tepi Tasik Galilea, Dia nampak dua orang nelayan: Simon (yang juga disebut Petrus) dengan adiknya, Andreas. Mereka sedang menjala ikan di tasik.
\fig 2K,95,74C *Nelayan di Tasik Galilea (4.18)*
\v 19 Yesus berkata kepada mereka, "Ikutlah Aku. Aku akan mengajar kamu menjala orang supaya menjadi pengikut-Ku.''
\v 20 Dengan segera adik-beradik itu meninggalkan jala mereka lalu mengikut Yesus.
\p
\v 21 Yesus meneruskan perjalanan, lalu nampak dua orang adik-beradik yang lain, iaitu Yakobus dan Yohanes, anak-anak Zebedeus. Mereka di dalam perahu bersama-sama bapa mereka, dan sedang mengemaskan jala. Yesus memanggil mereka.
\v 22 Dengan segera mereka meninggalkan perahu dan bapa mereka, lalu mengikut Yesus.
\s Yesus Mengajar, Berkhutbah, dan Menyembuhkan Orang
\r (Luk 6.17--19)
\p
\v 23 Yesus menjelajah seluruh negeri Galilea. Dia mengajar di rumah ibadat dan mengkhabarkan Berita Baik bahawa tidak lama lagi Allah akan memerintah.\f b mengkhabarkan Berita Baik bahawa...Allah akan memerintah:  Harfiah:  memberitakan Injil Kerajaan Allah.\f* Dia menyembuhkan banyak orang sakit yang menderita berbagai-bagai penyakit.
\x - \xo 4.23: \xt Mat 9.35; Mrk 1.39\x*
\v 24 Berita tentang Yesus tersebar di seluruh negeri Siria, sehingga mereka yang menderita berbagai-bagai penyakit dan kesusahan dibawa kepada-Nya. Lalu Yesus menyembuhkan semua orang yang dirasuk roh jahat, yang sakit gila babi, dan yang lumpuh. Mereka semua disembuhkan oleh Yesus.
\v 25 Orang yang mengikut Yesus banyak sekali. Mereka dari Galilea, dari Sepuluh Kota, dari Yerusalem, dari Yudea, dan dari negeri di seberang Yordan.
\c 5
\s Khutbah di atas Bukit
\p
\v 1 Apabila Yesus melihat orang ramai itu, Dia naik ke bukit lalu duduk.\f c \fk duduk: \ft  Pada zaman itu orang Yahudi duduk jika hendak mengajar.\f* Pengikut-pengikut-Nya berkumpul di sekeliling-Nya,
\v 2 lalu Dia mula mengajar mereka:
\s Kebahagiaan yang Sejati
\r (Luk 6.20--23)
\q1
\v 3 "Berbahagialah orang yang sedar bahawa mereka memerlukan Allah,
\q2 merekalah yang menikmati Pemerintahan Allah!\f D Pemerintahan Allah;  Harfiah:  Kerajaan Syurga.\f*
\q1
\v 4 Berbahagialah orang yang bersedih hati,
\q2 Allah akan menghiburkan mereka!
\x - \xo 5.4: \xt Yes 61.2\x*
\q1
\v 5 Berbahagialah orang yang rendah hati,
\q2 mereka akan menerima apa yang telah dijanjikan oleh Allah!
\x - \xo 5.5: \xt Mzm 37.11\x*
\q1
\v 6 Berbahagialah orang yang betul-betul mahu melakukan kehendak Allah,\f d betul-betul mahu melakukan kehendak Allah;  Harfiah:  lapar dan haus akan kebenaran.\f*
\q2 Allah akan memuaskan mereka!
\x - \xo 5.6: \xt Yes 55.1--2\x*
\q1
\v 7 Berbahagialah orang yang mengasihani orang lain,
\q2 Allah juga akan mengasihani mereka!
\q1
\v 8 Berbahagialah orang yang murni hati,
\q2 mereka akan mengenal Allah!
\x - \xo 5.8: \xt Mzm 24.3--4\x*
\q1
\v 9 Berbahagialah orang yang membawa kedamaian antara manusia,
\q2 Allah akan menyebut mereka anak-anak-Nya!
\q1
\v 10 Berbahagialah orang yang menderita penganiayaan kerana melakukan kehendak Allah,\f e kerana melakukan kehendak Allah;  Harfiah:  sebab kebenaran.\f*
\q2 merekalah yang menikmati Pemerintahan Allah!
\x - \xo 5.10: \xt 1 Ptr 3.14\x*
\p
\v 11 Berbahagialah kamu apabila orang menghina, menganiaya, dan memfitnah kamu kerana kamu pengikut-Ku.
\x - \xo 5.11: \xt 1 Ptr 4.14\x*
\v 12 Nabi-nabi zaman dahulu juga dianiaya seperti itu. Bersukacitalah dan bergembiralah, kerana Allah sudah menyediakan pahala yang besar di syurga untuk kamu.''
\x - \xo 5.12: \xt 2 Taw 36.16; Kis 7.52\x*
\s Garam dan Cahaya
\r (Mrk 9.50; Luk 14.34--35)
\p
\v 13 "Kamu bagaikan garam dunia. Jika garam sudah menjadi tawar, garam itu tidak dapat menjadi masin lagi. Garam seperti itu tidak berguna lagi, selain dibuang dan dipijak-pijak orang.
\x - \xo 5.13: \xt Mrk 9.50; Luk 14.34--35\x*
\p
\v 14 Kamu bagaikan cahaya bagi dunia. Kota yang terletak di atas bukit tidak dapat disembunyikan.
\x - \xo 5.14: \xt Yoh 8.12, 9.5\x*
\v 15 Tidak seorang pun memasang pelita lalu menaruhnya di bawah pasu, tetapi dia akan meletakkannya di atas kaki pelita supaya memberikan cahaya kepada setiap orang di dalam rumah.
\x - \xo 5.15: \xt Mrk 4.21; Luk 8.16, 11.33\x*
\fig 1K,65,17B *Pelita dan pasu zaman dahulu (5.15)*
\v 16 Hendaklah cahaya kamu juga bersinar di hadapan orang, supaya mereka melihat perbuatan kamu yang baik, lalu memuji Bapa kamu yang di syurga.''
\x - \xo 5.16: \xt 1 Ptr 2.12\x*
\s Ajaran tentang Taurat
\p
\v 17 "Janganlah menganggap bahawa Aku datang untuk menghapuskan Taurat Musa dan ajaran nabi-nabi. Aku tidak datang untuk menghapuskannya, tetapi Aku datang supaya semua ajaran itu berlaku.
\v 18 Ingatlah! Selama langit dan bumi masih ada, titik atau huruf yang terkecil sekalipun di dalam Taurat, tidak akan dihapuskan jika semuanya belum berlaku.\f f jika semuanya belum berlaku;  atau  sehingga semua ajaran itu berlaku.\f*
\x - \xo 5.18: \xt Luk 16.17\x*
\v 19 Oleh itu, sesiapa melanggar hukum yang paling tidak penting sekalipun, serta mengajar orang lain berbuat demikian, orang itu akan menjadi yang paling tidak penting antara orang yang menikmati Pemerintahan Allah. Sebaliknya, sesiapa mentaati Taurat dan mengajar orang lain berbuat demikian, orang itu akan menjadi penting antara orang yang menikmati Pemerintahan Allah.
\v 20 Oleh itu ingatlah bahawa kamu dapat menikmati Pemerintahan Allah, hanya jika kamu lebih setia daripada guru Taurat dan orang Farisi dalam usaha kamu melakukan kehendak Allah.''
\s Ajaran tentang Kemarahan
\p
\v 21 "Kamu sudah mendengar yang diajarkan kepada nenek moyang kita: `Jangan membunuh; sesiapa yang membunuh orang akan diadili.'
\x - \xo 5.21: \xt Kel 20.13; Ul 5.17\x*
\v 22 Tetapi sekarang Aku berkata kepada kamu: Sesiapa yang marah\f g sesiapa yang marah;  Beberapa naskhah kuno:  sesiapa yang marah tanpa sebab.\f* terhadap saudaranya akan diadili; dan sesiapa yang memaki saudaranya akan dibawa ke hadapan Majlis Agama, dan sesiapa yang memanggil saudaranya `Jahil', patut dibuang ke dalam api neraka.
\v 23 Oleh itu, apabila kamu hendak mempersembahkan pemberian di atas mazbah kepada Allah, lalu teringat bahawa saudaramu sakit hati terhadap kamu,
\v 24 tinggalkanlah pemberianmu di hadapan mazbah. Pergilah berdamai dahulu dengan dia, barulah kembali lalu persembahkan pemberian kamu itu kepada Allah.
\p
\v 25 Jika seseorang hendak mendakwa kamu di mahkamah, berdamailah dengan dia selagi ada masa dan sebelum tiba di mahkamah. Jika tidak, orang itu akan menyerahkan kamu kepada hakim, lalu hakim akan menyerahkan kamu kepada polis, kemudian polis akan memenjarakan kamu.
\v 26 Ketahuilah, kamu akan tinggal di penjara sehingga kamu melunaskan semua dendamu.''
\s Ajaran tentang Perzinaan
\p
\v 27 "Kamu sudah mendengar ajaran seperti berikut: `Jangan berzina.'
\x - \xo 5.27: \xt Kel 20.14; Ul 5.18\x*
\v 28 Tetapi sekarang Aku berkata kepada kamu: Sesiapa memandang seorang wanita dengan perasaan berahi, orang itu sudah berzina dengan dia di dalam hati.
\v 29 Jika mata kanan kamu menyebabkan kamu berdosa, cungkillah dan buanglah mata itu! Lebih baik kamu kehilangan salah satu anggota tubuh daripada seluruh tubuh kamu dibuang ke dalam neraka.
\x - \xo 5.29: \xt Mat 18.9; Mrk 9.47\x*
\v 30 Jika tangan kanan kamu menyebabkan kamu berdosa, potonglah dan buanglah tangan itu! Lebih baik kamu kehilangan sebelah tangan daripada seluruh tubuh kamu masuk ke dalam neraka.''
\x - \xo 5.30: \xt Mat 18.8; Mrk 9.43\x*
\s Ajaran tentang Perceraian
\r (Mat 19.9; Mrk 10.11--12; Luk 16.18)
\p
\v 31 "Ada juga ajaran yang mengatakan, `Sesiapa menceraikan isterinya, hendaklah orang itu memberikan surat cerai kepadanya.'
\x - \xo 5.31: \xt Ul 24.1--4; Mat 19.7; Mrk 10.4\x*
\v 32 Tetapi sekarang Aku berkata kepada kamu: Sesiapa menceraikan isterinya kecuali kerana perzinaan, orang itu membuat isterinya berzina jika wanita ini berkahwin lagi. Orang yang mengahwini wanita yang diceraikan itu, berzina juga.''
\x - \xo 5.32: \xt Mat 19.9; Mrk 10.11--12; Luk 16.18; 1 Kor 7.10--11\x*
\s Ajaran tentang Sumpah
\p
\v 33 "Kamu sudah mendengar bagaimana nenek moyang kita diajar seperti berikut: `Jangan mungkir janji. Lakukanlah apa yang sudah kamu janjikan dengan sumpah di hadapan Tuhan.'
\x - \xo 5.33: \xt Im 19.12; Bil 30.2; Ul 23.21\x*
\v 34 Tetapi sekarang Aku berkata kepada kamu: Jangan bersumpah sama sekali. Jangan bersumpah demi langit, kerana langit itu takhta Allah,
\x - \xo 5.34: \xt Yak 5.12; Yes 66.1; Mat 23.22\x*
\v 35 atau demi bumi, kerana bumi itu alas kaki-Nya; atau demi Yerusalem, kerana kota itu kota Allah, Raja yang besar.
\x - \xo 5.35: \xt Yes 66.1; Mzm 48.2\x*
\v 36 Jangan bersumpah bahkan demi kepala kamu, kerana kamu tidak berkuasa membuat sehelai rambut menjadi putih ataupun hitam.
\v 37 Cukuplah kamu berkata `Ya' atau `Tidak'. Kata-kata yang lebih daripada itu datangnya daripada Iblis.''
\s Ajaran tentang Pembalasan
\r (Luk 6.29--30)
\p
\v 38 "Kamu sudah mendengar ajaran seperti berikut: `Mata ganti mata; gigi ganti gigi.'
\x - \xo 5.38: \xt Kel 21.24; Im 24.20; Ul 19.21\x*
\v 39 Tetapi sekarang Aku berkata kepada kamu: Jangan balas dendam terhadap orang yang berbuat jahat kepada kamu. Sebaliknya jika seseorang menampar pipi kananmu untuk menghina kamu, biarkanlah dia menampar pipi kirimu juga.
\v 40 Jika seseorang mendakwa kamu di mahkamah untuk menuntut bajumu, berikanlah jubahmu juga.
\v 41 Jika seorang askar penjajah memaksa kamu mengangkat barangnya sejauh satu kilometer, angkatlah barangnya sejauh dua kilometer.
\v 42 Jika seseorang meminta sesuatu daripada kamu, berikanlah apa yang dimintanya. Jika seseorang hendak meminjam sesuatu daripada kamu, pinjamkan apa yang dikehendakinya.''
\s Mengasihi Musuh
\r (Luk 6.27--28, 32--36)
\p
\v 43 "Kamu sudah mendengar ajaran seperti berikut: `Kasihilah sahabatmu, dan bencilah musuhmu.'
\x - \xo 5.43: \xt Im 19.18\x*
\v 44 Tetapi sekarang Aku berkata kepada kamu: Kasihilah musuh kamu dan berdoalah bagi orang yang menganiaya kamu.
\v 45 Dengan demikian kamu menjadi anak-anak Bapa kamu yang di syurga, kerana Allah menerbitkan matahari yang dijadikan-Nya untuk orang yang baik dan yang jahat. Dia menurunkan hujan untuk orang yang mentaati Allah dan juga untuk orang yang tidak mentaati-Nya.
\v 46 Patutkah kamu menerima pahala daripada Allah, jika kamu hanya mengasihi orang yang mengasihi kamu? Bukankah para pemungut cukai pun berbuat demikian?
\v 47 Jika kamu hanya beramah-ramahan dengan kawan-kawan kamu, apakah kelebihannya? Orang yang tidak mengenal Allah pun berbuat demikian!
\v 48 Kamu harus mengasihi semua orang, seperti Bapa kamu yang di syurga mengasihi semua orang.''
\x - \xo 5.48: \xt Im 19.2; Ul 18.13\x*
\c 6
\s Ajaran tentang Sedekah
\p
\v 1 "Ingatlah, janganlah kamu lakukan kewajipan agama di hadapan umum supaya dilihat orang. Jika kamu berbuat demikian, kamu tidak akan menerima pahala daripada Bapa kamu yang di syurga.
\x - \xo 6.1: \xt Mat 23.5\x*
\p
\v 2 Oleh itu, apabila kamu memberikan sedekah kepada orang miskin, jangan heboh-hebohkan perbuatan itu seperti yang dilakukan oleh orang munafik di dalam rumah ibadat dan di jalan raya. Mereka melakukan perkara itu supaya dipuji orang. Ketahuilah, mereka sudah menerima ganjaran mereka.
\v 3 Tetapi apabila kamu memberikan sedekah kepada orang miskin, lakukanlah hal itu secara diam-diam, supaya sahabat karib kamu sekalipun tidak mengetahuinya.
\v 4 Biarlah hal itu tidak diketahui oleh sesiapa pun. Bapa kamu yang melihat perbuatan yang tersembunyi itu akan memberikan pahala kepada kamu.''
\s Ajaran tentang Doa
\r (Luk 11.2--4)
\p
\v 5 "Apabila kamu berdoa, jangan seperti orang munafik. Mereka suka berdoa sambil berdiri di rumah ibadat dan di simpang jalan supaya dilihat orang. Ketahuilah, mereka sudah menerima ganjaran mereka.
\x - \xo 6.5: \xt Luk 18.10--14\x*
\v 6 Tetapi apabila kamu berdoa, masuklah ke bilik dan tutuplah pintu, lalu berdoalah kepada Bapa kamu yang tidak kelihatan itu. Bapa kamu yang mengetahui apa yang kamu lakukan secara tersembunyi itu, akan memberikan pahala kepada kamu.
\p
\v 7 Apabila kamu berdoa, jangan gunakan banyak kata yang tidak bererti seperti yang dilakukan orang yang tidak mengenal Allah. Mereka menyangka bahawa Allah akan mendengarkan permintaan mereka kerana doa mereka panjang.
\v 8 Jangan berbuat seperti mereka. Bapa kamu mengetahui apa yang kamu perlukan, sebelum kamu memintanya.
\v 9 Sepatutnya kamu berdoa begini,
\q1 `Ya Bapa kami yang di syurga,
\q1 Engkaulah Allah yang Esa,
\q2 semoga Engkau disembah dan dihormati.
\q1
\v 10 Engkaulah Raja kami.
\q2 Semoga Engkau memerintah di bumi,
\q2 dan seperti di syurga, kehendak-Mu ditaati.
\q1
\v 11 Berilah kami makanan yang kami perlukan pada hari ini.\f h kami perlukan pada hari ini;  atau  kami perlukan untuk esok hari.\f*
\q1
\v 12 Ampunkanlah kesalahan kami,
\q2 seperti kami mengampuni orang yang bersalah terhadap kami.
\q1
\v 13 Janganlah biarkan kami kehilangan iman ketika dicubai,
\q2 tetapi selamatkanlah kami daripada kuasa Si Jahat.\f i Si Jahat  atau  Iblis.\f*
\q1 Engkaulah Raja yang berkuasa dan mulia untuk selama-lamanya. Amin.'\f j  Beberapa buah naskhah kuno menambahkan ayat di dalam tanda kurung siku.\f*
\p
\v 14 Jika kamu mengampuni orang yang bersalah terhadap kamu, Bapa kamu yang di syurga pun akan mengampunkan kesalahan kamu.
\v 15 Tetapi jika kamu tidak mengampunkan kesalahan orang lain, Bapa kamu yang di syurga tidak akan mengampunkan kesalahan kamu juga.''
\x - \xo 6.14--15: \xt Mrk 11.25--26\x*
\s Ajaran tentang Puasa
\p
\v 16 "Apabila kamu berpuasa, jangan bermuka muram seperti orang munafik. Mereka kelihatan menderita, sehingga semua orang tahu bahawa mereka berpuasa. Ketahuilah, mereka sudah menerima ganjaran.
\v 17 Apabila kamu berpuasa, basuhlah muka dan sikatlah rambut,
\v 18 supaya orang tidak tahu bahawa kamu berpuasa. Biarlah hanya Bapamu yang tidak kelihatan itu yang tahu. Bapamu melihat perbuatanmu yang tersembunyi itu dan kamu akan menerima pahala daripada Dia.''
\s Harta di Syurga
\r (Luk 12.33--34)
\p
\v 19 "Jangan kumpulkan harta di dunia, kerana di situ gegat dan karat merosakkannya, dan pencuri datang untuk mencurinya.
\x - \xo 6.19: \xt Yak 5.2--3\x*
\v 20 Kumpulkanlah harta di syurga, kerana di situ gegat dan karat tidak dapat merosakkannya, dan pencuri tidak datang untuk mencurinya.
\v 21 Lakukanlah hal itu, kerana perhatian kamu sentiasa tertumpu kepada hartamu!''
\s Cahaya bagi Tubuh
\r (Luk 11.34--36)
\p
\v 22 "Mata bagaikan pelita bagi tubuh. Jika matamu terang, seluruh tubuhmu penuh dengan cahaya.
\v 23 Tetapi jika matamu kabur, seluruh tubuhmu menjadi gelap gelita. Jika cahaya di dalam tubuhmu menjadi gelap, alangkah pekatnya kegelapan itu!''
\s Allah atau Kekayaan
\r (Luk 16.13; 12.22--31)
\p
\v 24 "Tidak seorang pun dapat menjadi hamba kepada dua orang tuan. Dia akan membenci yang seorang dan mengasihi yang lain, atau dia akan setia kepada yang seorang dan menghina yang lain. Demikianlah kamu tidak dapat menjadi hamba Allah dan juga hamba kekayaan.
\p
\v 25 Oleh itu, jangan khuatir akan hidup kamu -- apa yang akan kamu makan dan minum, atau apa yang akan kamu pakai. Bukankah hidup lebih penting daripada makanan, dan tubuh lebih bernilai daripada pakaian?
\v 26 Lihatlah burung di udara yang tidak menyemai benih, tidak menuai tuaian, dan tidak mengumpulkan hasil di dalam jelapang, tetapi Bapa kamu yang di syurga memelihara semuanya! Bukankah kamu jauh lebih berharga daripada burung?
\v 27 Siapakah antara kamu dapat memanjangkan umur walaupun sedikit\f k memanjangkan umur walaupun sedikit  atau  bertambah tinggi walaupun sedikit.\f* dengan mengkhuatiri hidupnya?
\p
\v 28 Mengapa kamu khuatir tidak mempunyai cukup pakaian? Lihatlah bunga-bunga di padang, yang tidak bekerja atau menenun.
\v 29 Tetapi Raja Salomo dengan segala kekayaannya pun tidak berpakaian seindah bunga-bunga itu!
\x - \xo 6.29: \xt 1 Raj 10.4--7; 2 Taw 9.3--6\x*
\v 30 Jika Allah menghiasi rumput di padang, yang ada hari ini lalu esoknya dibakar di dapur, tidakkah Allah akan memberi kamu pakaian? Tetapi kamu kurang percaya kepada Allah!
\v 31 Jangan khuatir tentang apa yang akan kamu makan, atau apa yang akan kamu minum, atau apa yang akan kamu pakai.
\v 32 Semua perkara itu sentiasa dikhuatiri orang yang tidak mengenal Allah. Bapa kamu yang di syurga tahu bahawa kamu memerlukan semua itu.
\v 33 Sebaliknya utamakanlah Pemerintahan Allah dan lakukanlah kehendak-Nya,\f l dan lakukanlah kehendak-Nya;  Harfiah:  dan kebenarannya.\f* lalu Allah akan memberikan semua itu kepada kamu.
\v 34 Oleh itu, jangan khuatiri hari esok, kerana ada cukup hal yang dikhuatirkan pada hari esok. Cukuplah kesusahan hari ini, tidak usah ditambah lagi.''
\c 7
\s Hal Menghakimi Orang
\r (Luk 6.37--38, 41--42)
\p
\v 1 "Jangan hakimi orang lain, supaya Allah tidak menghakimi kamu juga.
\v 2 Allah akan menghakimi kamu sebagaimana kamu menghakimi orang lain. Sukatan yang kamu gunakan untuk menghakimi orang lain akan digunakan oleh Allah untuk kamu.
\x - \xo 7.2: \xt Mrk 4.24\x*
\v 3 Mengapakah kamu perhatikan selumbar di dalam mata saudaramu, sedangkan kayu balak di dalam matamu tidak kamu perhatikan?
\v 4 Bagaimana kamu dapat berkata kepada saudaramu, `Biarlah saya keluarkan selumbar dari mata saudara,' sedangkan ada kayu balak di dalam matamu sendiri?
\v 5 Hai munafik! Keluarkan dahulu kayu balak dari matamu, barulah kamu dapat melihat dengan jelas, lalu keluarkan selumbar dari mata saudaramu.
\p
\v 6 Jangan berikan apa-apa yang suci kepada anjing; anjing hanya akan berbalik lalu menerkam kamu. Jangan berikan mutiara kepada babi; babi hanya akan memijak-mijak mutiara.''
\s Minta, Cari, dan Ketuk
\r (Luk 11.9--13)
\p
\v 7 "Mintalah sesuatu daripada Allah, maka kamu akan menerimanya. Carilah sesuatu daripada Allah, maka kamu akan mendapatnya. Ketuklah pintu, maka Allah akan membukanya bagi kamu.
\v 8 Hal itu demikian kerana setiap orang yang meminta sesuatu daripada Allah akan menerimanya; setiap orang yang mencari sesuatu daripada Allah akan mendapatnya; dan Allah akan membuka pintu bagi setiap orang yang mengetuknya.
\v 9 Bapa yang manakah akan memberikan batu kepada anaknya, apabila anaknya meminta roti?
\v 10 Bapa yang manakah akan memberikan ular, apabila anaknya meminta ikan?
\v 11 Walaupun kamu jahat, kamu tahu memberikan apa yang baik kepada anak-anak kamu. Lebih-lebih lagi Bapa kamu yang di syurga; Dia akan memberikan apa yang baik kepada mereka yang meminta daripada Dia!
\p
\v 12 Apa yang kamu ingin orang lain lakukan untuk kamu, lakukanlah hal itu untuk mereka. Inilah inti Taurat Musa dan ajaran nabi-nabi.''
\x - \xo 7.12: \xt Luk 6.31\x*
\s Pintu yang Sempit
\r (Luk 13.24)
\p
\v 13 "Masuklah melalui pintu yang sempit, kerana pintu dan jalan yang menuju ke neraka itu lebar dan lapang! Banyak orang yang mengambil jalan itu.
\v 14 Tetapi pintu dan jalan yang menghala ke hidup sejati itu sempit dan susah. Hanya sedikit orang yang mendapati jalan itu.''
\s Pokok dan Buahnya
\r (Luk 6.43--44)
\p
\v 15 "Waspadalah terhadap nabi palsu. Mereka datang kepada kamu dengan rupa domba, tetapi sebenarnya mereka seperti serigala buas.
\v 16 Kamu akan mengenal mereka melalui hasil perbuatan mereka. Belukar berduri tidak menghasilkan buah anggur, dan semak berduri tidak menghasilkan buah ara.
\fig 1K,85,70A *Buah anggur (7.16)*
\v 17 Tetapi pokok yang subur menghasilkan buah yang baik, dan pokok yang tidak subur menghasilkan buah yang buruk.
\v 18 Pokok yang subur tidak dapat menghasilkan buah yang buruk, dan pokok yang tidak subur tidak dapat menghasilkan buah yang baik.
\v 19 Setiap pokok yang tidak menghasilkan buah yang baik, ditebang lalu dibakar.
\x - \xo 7.19: \xt Mat 3.10; Luk 3.9\x*
\v 20 Demikianlah kamu akan mengenal nabi palsu melalui perbuatan mereka.''
\x - \xo 7.20: \xt Mat 12.33\x*
\s Perbuatan, bukan Kata-Kata
\r (Luk 13.25--27)
\p
\v 21 "Tidak semua orang yang memanggil Aku, `Ya Tuhan, ya Tuhan,' akan menikmati Pemerintahan Allah, tetapi hanya orang yang melakukan kehendak Bapa-Ku yang di syurga.
\v 22 Pada Hari Kiamat banyak orang akan berkata kepada-Ku, `Ya Tuhan, ya Tuhan, bukankah dengan nama Tuhan kami memberitakan perkhabaran Allah? Bukankah dengan nama Tuhan kami mengusir roh jahat, serta melakukan banyak mukjizat?'
\v 23 Tetapi Aku akan menjawab, `Aku tidak mengenal kamu! Pergilah dari sini, hai kamu yang tidak mentaati Allah!' ''
\x - \xo 7.23: \xt Mzm 6.9\x*
\s Pembina Rumah yang Pandai dan yang Bodoh
\r (Luk 6.47--49)
\p
\v 24 "Setiap orang yang mendengar kata-kata-Ku ini dan menurutnya, dia seperti seorang bijak yang membina rumah di atas batu.
\v 25 Hujan turun, air sungai melimpah, dan angin kencang melanda rumah itu, tetapi rumah itu tidak roboh kerana berasaskan batu.
\p
\v 26 Setiap orang yang mendengar kata-kata-Ku ini tetapi tidak menurutnya, dia seperti seorang bodoh yang membina rumah di atas pasir.
\v 27 Hujan turun, air sungai melimpah, dan angin kencang melanda rumah itu, lalu rumah itu roboh. Alangkah dahsyatnya kerosakan rumah itu!''
\s Wibawa Yesus
\p
\v 28 Setelah Yesus mengatakan perkara-perkara tersebut, orang ramai sangat hairan dengan cara Dia mengajar.
\v 29 Dia mengajar dengan wibawa, bukan seperti guru Taurat mereka.
\x - \xo 7.28--29: \xt Mrk 1.22; Luk 4.32\x*
\c 8
\s Yesus Menyembuhkan Seorang Berpenyakit Kulit
\r (Mrk 1.40--45; Luk 5.12--16)
\p
\v 1 Yesus turun dari bukit, dan banyak orang mengikuti Dia.
\v 2 Lalu seorang berpenyakit kulit yang mengerikan\f m berpenyakit kulit yang mengerikan:  Menurut peraturan agama Yahudi, penyakit ini menyebabkan penderitanya tidak layak menyembah Allah di tempat ibadat.\f* datang dan berlutut di hadapan-Nya. Dia berkata, "Tuan, jika Tuan sudi, Tuan dapat menyembuhkan saya.''
\p
\v 3 Yesus menghulurkan tangan-Nya lalu menjamah dia dan berkata, "Aku mahu. Sembuhlah!'' Seketika itu juga penyakitnya tiada lagi.
\v 4 Lalu Yesus berkata kepadanya, "Dengarlah, jangan beritahu sesiapa pun hal ini, tetapi pergilah kepada imam dan mintalah dia mengesahkan kesembuhanmu. Kemudian persembahkanlah korban seperti yang diperintahkan oleh Musa, sebagai bukti kepada semua orang bahawa kamu betul-betul sudah sembuh.''
\x - \xo 8.4: \xt Im 14.1--32\x*
\s Yesus Menyembuhkan Seorang Hamba Ketua Askar Roma
\r (Luk 7.1--10)
\p
\v 5 Apabila Yesus masuk ke Kapernaum, seorang ketua askar Roma menjumpai Dia lalu memohon kepada-Nya,
\v 6 "Tuan, orang suruhan saya sakit di rumah, dia terbaring di katil dan tidak dapat bergerak. Dia sangat menderita.''
\p
\v 7 Yesus berkata kepadanya, "Baiklah, Aku akan pergi menyembuhkan dia.''
\p
\v 8 Tetapi ketua askar itu menjawab, "Tuan tidak usah datang ke rumah. Saya tidak layak menyambut Tuan ke rumah saya. Perintahkanlah sahaja, tentu hamba saya akan sembuh.
\v 9 Saya pun di bawah perintah perwira atasan, dan di bawah saya juga ada askar-askar lain. Apabila saya menyuruh seorang askar, `Pergi!' dia pun pergi; apabila saya menyuruh askar lain, `Ke mari!' dia pun datang. Apabila saya menyuruh hamba saya, `Buatlah ini!' dia pun melakukannya.''
\p
\v 10 Yesus hairan mendengar hal itu, lalu Dia berkata kepada orang ramai yang mengikut Dia, "Ketahuilah, belum pernah Aku menjumpai sesiapa pun antara umat Israel yang mempunyai iman sebesar ini.
\v 11 Ketahuilah! Banyak orang akan datang dari timur dan dari barat, lalu menikmati perjamuan di Dunia Baru Allah\f E Dunia Baru Allah;  Harfiah:  Kerajaan Syurga.\f* bersama-sama Abraham, Ishak, dan Yakub.
\x - \xo 8.11: \xt Luk 13.29\x*
\v 12 Tetapi orang yang seharusnya menikmati Pemerintahan Allah akan dibuang ke kegelapan di luar; di sana mereka akan menangis dan menderita.''
\x - \xo 8.12: \xt Mat 22.13, 25.30; Luk 13.28\x*
\v 13 Lalu Yesus berkata kepada ketua askar itu, "Pulanglah! Apa yang kamu percayai itu akan berlaku.''
\p Hamba ketua askar itu pun sembuh pada saat itu juga.
\s Yesus Menyembuhkan Banyak Orang
\r (Mrk 1.29--34; Luk 4.38--41)
\p
\v 14 Yesus pergi ke rumah Petrus. Di situ Dia melihat ibu mentua Petrus sedang berbaring di tempat tidur kerana demam.
\v 15 Yesus menjamah tangannya, lalu demamnya hilang dengan serta-merta. Dia pun bangun lalu mula melayani Yesus.
\p
\v 16 Apabila hari sudah petang, orang ramai membawa banyak orang yang kerasukan roh jahat kepada Yesus. Yesus mengusir roh-roh jahat itu dengan sepatah kata sahaja. Dia juga menyembuhkan semua orang sakit.
\v 17 Yesus melakukan semua itu supaya berlakulah apa yang dikatakan oleh Nabi Yesaya, "Dia menanggung penderitaan kita dan menyembuhkan penyakit kita.''
\x - \xo 8.17: \xt Yes 53.4\x*
\s Orang yang Hendak Menjadi Pengikut Yesus
\r (Luk 9.57--62)
\p
\v 18 Yesus nampak orang ramai di sekeliling-Nya, lalu Dia menyuruh pengikut-pengikut-Nya pergi ke seberang tasik.
\v 19 Seorang guru Taurat datang kepada Yesus dan berkata, "Guru, saya bersedia mengikut guru ke mana sahaja guru pergi!''
\p
\v 20 Yesus menjawab, "Serigala mempunyai lubang dan burung mempunyai sarang, tetapi Anak Manusia tidak mempunyai tempat untuk berbaring dan berehat.''
\p
\v 21 Lalu seorang pengikut yang lain berkata, "Tuan, izinkanlah saya balik terlebih dahulu untuk menguburkan jenazah bapa saya.''
\p
\v 22 Tetapi Yesus menjawab, "Ikutlah Aku. Biarlah orang mati menguburkan orang mati mereka sendiri.''
\s Yesus Meneduhkan Ribut
\r (Mrk 4.35--41; Luk 8.22--25)
\p
\v 23 Yesus menaiki sebuah perahu dan pengikut-pengikut-Nya pergi bersama-sama Dia.
\v 24 Tiba-tiba ribut membadai dan melanda tasik itu sehingga ombak memenuhi perahu. Tetapi Yesus sedang tidur.
\v 25 Oleh itu pengikut-pengikut-Nya pergi kepada-Nya lalu membangunkan Dia. Mereka berkata, "Ya Tuhan, selamatkanlah kami! Kita hampir mati!''
\p
\v 26 Yesus menjawab, "Mengapakah kamu takut? Mengapa kamu kurang percaya kepada-Ku?'' Lalu Yesus bangun dan menengking angin dan ombak itu. Dengan segera tasik itu menjadi tenang sekali.
\p
\v 27 Para pengikut Yesus hairan. Mereka berkata, "Angin dan ombak pun taat kepada perintah-Nya. Orang apakah Dia ini?''
\s Yesus Menyembuhkan Dua Orang yang Dirasuk Roh Jahat
\r (Mrk 5.1--20; Luk 8.26--39)
\p
\v 28 Apabila Yesus tiba di seberang tasik di daerah Gadara, Dia didatangi oleh dua orang yang dirasuk roh jahat. Mereka keluar dari gua kubur dan mereka sangat ganas, sehingga tiada sesiapa pun berani lalu di situ.
\v 29 Apabila mereka melihat Yesus, mereka berseru, "Apakah yang akan Engkau lakukan terhadap kami, hai Anak Allah? Adakah Engkau hendak menghukum kami sebelum waktunya?''
\p
\v 30 Tidak jauh dari situ, ada kawanan babi yang sedang makan.
\v 31 Roh-roh jahat itu memohon kepada Yesus, "Jika Engkau hendak memerintah kami keluar, suruhlah kami masuk ke dalam kawanan babi itu.''
\p
\v 32 "Pergilah,'' kata Yesus. Dengan segera roh-roh jahat itu meninggalkan kedua-dua orang itu lalu masuk ke dalam kawanan babi itu. Semua babi itu lari ke pinggir jurang, terjun ke dalam tasik lalu tenggelam.
\p
\v 33 Penjaga-penjaga babi itu lari ke bandar lalu menceritakan segala perkara itu dan apa yang telah berlaku kepada kedua-dua orang yang dirasuk roh jahat.
\v 34 Semua orang di bandar itu pergi menjumpai Yesus. Apabila mereka melihat Yesus, mereka memohon supaya Dia meninggalkan kawasan mereka.
\c 9
\s Yesus Menyembuhkan Seorang Lumpuh
\r (Mrk 2.1--12; Luk 5.17--26)
\p
\v 1 Yesus menaiki sebuah perahu dan menyeberangi tasik, lalu kembali ke bandar tempat Dia tinggal.\f n bandar tempat Dia tinggal:  Kapernaum (lihat 4.13).\f*
\v 2 Di sana beberapa orang membawa seorang lumpuh yang terbaring di atas tikar kepada Yesus. Ketika Yesus melihat betapa besarnya iman mereka, Dia berkata kepada orang lumpuh itu, "Teguhkanlah hatimu, anak-Ku! Dosamu sudah diampunkan.''
\p
\v 3 Beberapa orang guru Taurat di situ berkata dalam hati, "Orang ini mengkufuri Allah!''
\p
\v 4 Yesus mengetahui apa yang difikirkan mereka, lalu Dia berkata, "Mengapa kamu memikirkan perkara sejahat itu?
\v 5 Manakah yang lebih mudah: mengatakan, `Dosamu sudah diampunkan' atau `Bangunlah dan berjalan'?
\v 6 Aku akan membuktikan kepada kamu bahawa di atas bumi ini Anak Manusia berkuasa mengampunkan dosa.'' Lalu Yesus berkata kepada orang yang lumpuh itu, "Bangunlah, angkat tikarmu dan pulanglah!''
\p
\v 7 Orang lumpuh itu pun bangun lalu pulang ke rumah.
\v 8 Apabila orang di situ nampak kejadian itu, mereka ketakutan dan memuji Allah kerana Allah sudah memberikan kuasa yang begitu besar kepada manusia.
\s Yesus Memanggil Matius
\r (Mrk 2.13--17; Luk 5.27--32)
\p
\v 9 Yesus meninggalkan tempat itu. Ketika Dia sedang berjalan, Dia nampak seorang pemungut cukai bernama Matius duduk di tempat memungut cukai. Yesus berkata kepadanya, "Ikutlah Aku.''
\p Matius berdiri lalu mengikut Yesus.
\p
\v 10 Sementara Yesus makan di rumah Matius,\f o di rumah Matius;  atau  di rumah-Nya (iaitu rumah Yesus).\f* banyak pemungut cukai dan orang yang dihina oleh masyarakat makan bersama-sama Yesus dan pengikut-Nya.
\v 11 Beberapa orang Farisi nampak hal ini, lalu bertanya kepada pengikut-pengikut Yesus, "Mengapa guru kamu makan bersama-sama pemungut cukai dan orang yang dihina masyarakat?''
\x - \xo 9.10--11: \xt Luk 15.1--2\x*
\p
\v 12 Yesus mendengar pertanyaan mereka lalu menjawab, "Orang sihat tidak memerlukan doktor; hanya orang yang sakit.
\v 13 Carilah makna ayat Alkitab ini: `Aku menghendaki belas kasihan dan bukan korban binatang.' Itulah sebabnya Aku tidak datang untuk memanggil orang yang menganggap diri mereka baik, tetapi orang yang dihina masyarakat.''
\x - \xo 9.13: \xt Mat 12.7; Hos 6.6\x*
\s Pertanyaan tentang Puasa
\r (Mrk 2.18--22; Luk 5.33--39)
\p
\v 14 Setelah itu pengikut-pengikut Yohanes Pembaptis datang kepada Yesus dan bertanya, "Mengapa kami dan orang Farisi kerap kali berpuasa sedangkan pengikut-pengikut guru tidak berpuasa sama sekali?''
\p
\v 15 Yesus menjawab, "Adakah kamu berharap tetamu di jamuan perkahwinan berdukacita selama pengantin lelaki bersama-sama mereka? Tentu tidak! Tetapi akan tiba masanya pengantin lelaki itu akan diambil daripada mereka. Pada masa itulah mereka berpuasa.
\p
\v 16 Tidak ada orang menampal pakaian lama dengan seperca kain baru, kerana tampalan itu akan mengecut lalu mengakibatkan koyakan yang lebih besar.
\v 17 Demikian juga tidak ada orang menuang wain\f p \fk wain: \ft  Minuman yang dihasilkan daripada peraman air anggur.\f* baru ke dalam kirbat kulit yang lama. Jika dia berbuat demikian, kirbat itu akan pecah dan rosak, lalu wain itu akan terbuang. Wain baru harus dituang ke dalam kirbat kulit yang baru juga, supaya kedua-duanya tetap baik.''
\s Anak Perempuan Ketua Rumah Ibadat dan Wanita yang Menyentuh Jubah Yesus
\r (Mrk 5.21--43; Luk 8.40--56)
\p
\v 18 Sementara Yesus berkata-kata dengan para pengikut Yohanes Pembaptis, seorang ketua rumah ibadat datang berlutut di hadapan-Nya dan berkata, "Anak perempuan saya baru sahaja meninggal. Tetapi datanglah dan letakkan tangan padanya supaya dia hidup semula.''
\p
\v 19 Yesus bangkit lalu pergi bersama dengan dia. Pengikut-pengikut Yesus pun ikut serta.
\p
\v 20 Kemudian seorang wanita yang selama dua belas tahun menghidap penyakit pendarahan teruk yang berkaitan dengan haidnya, menghampiri Yesus dari belakang lalu menyentuh hujung jubah-Nya.
\v 21 Wanita itu berkata dalam hati, "Asal sahaja aku menyentuh jubah-Nya, tentu aku akan sembuh.''
\p
\v 22 Yesus berpaling dan nampak dia. Yesus berkata kepadanya, "Teguhkanlah hatimu, anak-Ku! Kerana kamu percaya kepada-Ku, kamu sembuh!'' Pada ketika itu juga wanita itu sembuh.
\p
\v 23 Apabila Yesus tiba di rumah ketua itu, Dia melihat para pemain muzik perkabungan dan semua orang di situ kecoh.
\v 24 Dia berkata, "Keluarlah kamu semua! Anak ini tidak mati; dia hanya tidur.''
\p Mereka mula mentertawakan Yesus.
\v 25 Tetapi sebaik sahaja mereka keluar, Yesus masuk ke dalam bilik anak perempuan itu lalu memegang tangannya. Anak itu pun bangkit.
\v 26 Berita ini tersebar ke seluruh daerah itu.
\s Yesus Menyembuhkan Dua Orang Buta
\p
\v 27 Yesus meninggalkan tempat itu. Ketika Dia sedang berjalan, dua orang buta mula mengikut Dia. Mereka berseru, "Hai Anak Daud, kasihanilah kami.''
\p
\v 28 Apabila Yesus masuk ke dalam rumah, kedua-dua orang buta itu menghampiri Dia. Yesus bertanya kepada mereka, "Percayakah kamu bahawa Aku boleh menyembuhkan kamu?''
\p "Ya, Tuan!'' jawab mereka.
\p
\v 29 Lalu Yesus menjamah mata mereka sambil berkata, "Kerana kamu percaya, berlakulah apa yang kamu harapkan!''
\v 30 Lalu mereka dapat melihat. Yesus berpesan kepada mereka dengan tegas, "Jangan beritahukan hal ini kepada sesiapa pun.''
\p
\v 31 Tetapi mereka pergi dan menyebarkan berita tentang Yesus ke seluruh daerah itu.
\s Yesus Menyembuhkan Seorang Bisu
\p
\v 32 Apabila kedua-dua orang itu pergi, beberapa orang membawa seorang bisu kepada Yesus. Orang itu bisu kerana dirasuk roh jahat.
\v 33 Sebaik sahaja roh jahat itu diusir oleh Yesus, orang itu mula bercakap. Semua orang hairan melihat hal itu. Mereka berkata, "Belum pernah kami saksikan peristiwa serupa ini di Israel!''
\p
\v 34 Tetapi orang Farisi berkata, "Ketua roh jahatlah yang memberikan kuasa kepada Yesus untuk mengusir roh jahat.''
\x - \xo 9.34: \xt Mat 10.25, 12.24; Mrk 3.22; Luk 11.15\x*
\s Yesus Mengasihani Orang Ramai
\p
\v 35 Demikianlah Yesus pergi dari satu bandar ke bandar lain dan dari satu pekan ke pekan lain. Dia mengajar di rumah ibadat dan mengkhabarkan Berita Baik bahawa Allah akan memerintah.\f q Berita Baik bahawa Allah akan memerintah;  Harfiah:  Injil Kerajaan Syurga.\f* Dia menyembuhkan orang daripada berbagai-bagai penyakit.
\x - \xo 9.35: \xt Mat 4.23; Mrk 1.39; Luk 4.44\x*
\v 36 Apabila Dia melihat orang ramai itu, Dia mengasihani mereka kerana mereka risau dan tidak berdaya, seperti kawanan domba tanpa gembala.
\x - \xo 9.36: \xt Bil 27.17; 1 Raj 22.17; 2 Taw 18.16; Yeh 34.5; Za 10.2; Mrk 6.34\x*
\v 37 Yesus berkata kepada pengikut-pengikut-Nya, "Tuaian sungguh banyak, tetapi penuai hanya sedikit.
\v 38 Berdoalah kepada pemilik tuaian itu supaya menghantar pekerja untuk mengumpulkan tuaian.''
\x - \xo 9.37--38: \xt Luk 10.2\x*
\c 10
\s Dua Belas Orang Rasul
\r (Mrk 3.13--19; Luk 6.12--16)
\p
\v 1 Yesus memanggil dua belas orang pengikut-Nya, lalu memberikan kuasa kepada mereka untuk mengusir roh jahat dan menyembuhkan segala macam penyakit.
\v 2 Inilah nama dua belas orang rasul itu: Simon (yang disebut Petrus) dan saudaranya, Andreas; Yakobus dan saudaranya, Yohanes, iaitu anak-anak Zebedeus;
\v 3 Filipus dan Bartolomeus; Tomas dan Matius yang dahulunya pemungut cukai; Yakobus anak Alfeus dan Tadius;
\v 4 Simon, Si Patriot dan Yudas Iskariot yang mengkhianati Yesus.
\s Tugas Rasul-Rasul
\r (Mrk 6.7--13; Luk 9.1--6)
\p
\v 5 Yesus mengutus dua belas orang rasul itu dengan petunjuk seperti berikut, "Janganlah pergi ke daerah orang bukan Yahudi atau bandar orang Samaria.
\v 6 Pergilah kepada orang Israel, yang seperti domba yang sesat.
\v 7 Pergilah dan khabarkanlah bahawa `tidak lama lagi Allah akan memerintah.'
\v 8 Sembuhkanlah orang yang sakit; bangkitkan orang yang mati; sembuhkanlah orang berpenyakit kulit yang mengerikan dan usirlah roh jahat. Kamu sudah menerima kuasa ini dengan percuma, maka lakukanlah semuanya tanpa meminta bayaran!
\v 9 Janganlah bawa wang emas, perak, ataupun tembaga.
\v 10 Janganlah bawa beg sedekah, atau baju ganti, atau kasut, atau tongkat dalam perjalanan kamu. Seorang pekerja layak menerima apa yang diperlukannya.
\x - \xo 10.10: \xt 1 Kor 9.14; 1 Tim 5.18\x*
\p
\v 11 Apabila kamu tiba di suatu bandar atau pekan, carilah seorang yang rela menyambut kamu. Tinggallah dengan dia sehingga kamu meninggalkan tempat itu.
\v 12 Apabila kamu masuk ke rumah orang, berikanlah salam.
\v 13 Jika orang di rumah itu menyambut kamu, biarlah salam sejahtera kamu itu tinggal dengan mereka. Tetapi jika tidak, tariklah balik salam kamu itu.
\v 14 Jika ada rumah atau bandar yang tidak mahu menyambut atau mendengarkan kata-kata kamu, tinggalkanlah tempat itu dan kebaskanlah debu daripada telapak kaki kamu.\f r kebaskanlah debu daripada telapak kaki kamu:  Perbuatan itu suatu amaran.\f*
\x - \xo 10.14: \xt Kis 13.51\x*
\v 15 Ingatlah! Pada Hari Kiamat, Allah akan lebih mengasihani penduduk Sodom dan Gomora, daripada penduduk bandar itu!''
\x - \xo 10.7--15: \xt Luk 10.4--12\x*
\x - \xo 10.15: \xt Mat 11.24; Kej 19.24--28\x*
\s Penganiayaan yang akan Datang
\r (Mrk 13.9--13; Luk 21.12--17)
\p
\v 16 "Dengarlah! Aku mengutus kamu seperti domba ke tengah-tengah serigala. Kamu harus waspada seperti ular dan tulus hati seperti burung merpati.
\x - \xo 10.16: \xt Luk 10.3\x*
\v 17 Berjaga-jagalah, kerana ada orang yang akan menangkap kamu dan membawa kamu ke mahkamah, dan kamu akan disesah di rumah ibadat mereka.
\v 18 Kamu akan diadili di hadapan penguasa dan raja kerana kamu pengikut-Ku, dan kamu akan mengkhabarkan Berita Baik daripada Allah kepada mereka dan kepada bangsa yang tidak mengenal Allah.
\v 19 Apabila kamu diadili, janganlah khuatir tentang apa yang hendak kamu katakan atau bagaimana kamu harus mengatakannya. Apabila tiba masanya, kamu akan diberitahu apa yang harus kamu katakan.
\v 20 Kata-kata yang akan kamu ucapkan itu bukan kata-kata kamu sendiri, tetapi kata-kata itu daripada Roh Bapa kamu yang berkata-kata melalui kamu.
\x - \xo 10.17--20: \xt Mrk 13.9--11; Luk 12.11--12, 21.12--15\x*
\p
\v 21 Orang akan mengkhianati saudara sendiri supaya dibunuh; bapa pun akan berbuat demikian terhadap anak-anak. Anak-anak akan melawan ibu bapa, lalu menyerahkan mereka supaya dibunuh.
\x - \xo 10.21: \xt Mrk 13.12; Luk 21.16\x*
\v 22 Tiap-tiap orang akan membenci kamu kerana kamu pengikut-Ku. Tetapi sesiapa bertahan sehingga akhir akan diselamatkan.
\x - \xo 10.22: \xt Mat 24.9, 13; Mrk 13.13; Luk 21.17\x*
\v 23 Apabila kamu dianiaya di suatu bandar, larilah ke bandar lain. Ketahuilah bahawa Anak Manusia akan datang, sebelum kamu dapat menyampaikan ajaran-Ku di semua bandar di Israel.
\p
\v 24 Tidak ada murid yang lebih besar daripada gurunya, dan tidak ada hamba yang lebih besar daripada tuannya.
\x - \xo 10.24: \xt Luk 6.40; Yoh 13.16, 15.20\x*
\v 25 Seorang murid haruslah puas hati menjadi seperti gurunya, dan seorang hamba haruslah puas hati menjadi seperti tuannya. Jika ketua keluarga diberikan nama Beelzebul, tentu anggota keluarganya akan diberikan nama yang lebih buruk lagi!''
\x - \xo 10.25: \xt Mat 9.34, 12.24; Mrk 3.22; Luk 11.15\x*
\s Takutlah akan Allah
\r (Luk 12.2--7)
\p
\v 26 "Janganlah takut akan manusia. Apa yang tersembunyi akan dinyatakan, dan tiap-tiap rahsia akan didedahkan.
\x - \xo 10.26: \xt Mrk 4.22; Luk 8.17\x*
\v 27 Apa yang Aku katakan kepada kamu secara sulit, hendaklah kamu ulangi di hadapan orang ramai. Apa yang dibisikkan di telinga kamu, umumkanlah seluas-luasnya!
\v 28 Janganlah takut akan mereka yang membunuh badan, tetapi tidak berkuasa membinasakan roh. Tetapi takutlah akan Allah yang berkuasa membinasakan baik badan mahupun roh di dalam neraka.
\v 29 Kamu dapat membeli dua ekor burung pipit dengan mata wang yang paling kecil. Meskipun demikian tidak seekor pun jatuh ke tanah tanpa persetujuan Bapa kamu.
\fig 1K,65,7A *Burung pipit (10.29)*
\v 30 Rambut di kepala kamu pun sudah dihitung semuanya.
\v 31 Oleh itu, janganlah takut! Di sisi Allah, kamu lebih berharga daripada banyak burung pipit!''
\s Mengaku atau Menyangkal Kristus
\r (Luk 12.8--9)
\p
\v 32 "Sesiapa mengaku dirinya pengikut-Ku di hadapan umum, Aku pun akan mengakui dia di hadirat Bapa-Ku di syurga.
\v 33 Tetapi sesiapa menyangkal Aku di hadapan umum, Aku pun akan menyangkal dia di hadirat Bapa-Ku di syurga.''
\x - \xo 10.33: \xt 2 Tim 2.12\x*
\s Bukan Kedamaian, tetapi Pertentangan
\r (Luk 12.51--53; 14.26--27)
\p
\v 34 "Jangan menyangka bahawa Aku membawa kedamaian ke dunia ini. Aku tidak membawa kedamaian, tetapi pertentangan.
\v 35 Aku datang untuk menyebabkan anak lelaki melawan bapa mereka, anak perempuan melawan ibu mereka, dan menantu perempuan melawan ibu mentua mereka.
\v 36 Demikianlah, musuh terbesar seseorang ialah anggota keluarganya sendiri.
\x - \xo 10.35--36: \xt Mi 7.6\x*
\p
\v 37 Sesiapa yang lebih mengasihi bapa atau ibunya daripada Aku, tidak layak menjadi pengikut-Ku. Demikian juga sesiapa yang lebih mengasihi anak lelaki atau anak perempuannya daripada Aku, tidak layak menjadi pengikut-Ku.
\v 38 Sesiapa yang tidak mahu memikul salibnya dan mengikut Aku, tidak layak menjadi pengikut-Ku.
\x - \xo 10.38: \xt Mat 16.24; Mrk 8.34; Luk 9.23\x*
\v 39 Sesiapa yang mempertahankan hidupnya akan kehilangan hidup sejati, tetapi sesiapa kehilangan hidupnya kerana dia pengikut-Ku, akan memperoleh hidup sejati.''
\x - \xo 10.39: \xt Mat 16.25; Mrk 8.35; Luk 9.24, 17.33; Yoh 12.25\x*
\s Pahala untuk Orang yang Menyambut Pengikut Yesus
\r (Mrk 9.41)
\p
\v 40 "Sesiapa yang menyambut kamu, menyambut Aku juga; dan sesiapa yang menyambut Aku, menyambut Dia yang mengutus Aku.
\x - \xo 10.40: \xt Mrk 9.37; Luk 9.48, 10.16; Yoh 13.20\x*
\v 41 Sesiapa yang menyambut seorang pesuruh Allah kerana dia pesuruh Allah, akan menerima pahala seorang pesuruh Allah. Sesiapa yang menyambut seorang baik kerana orang itu baik, akan menerima pahala seorang baik.
\v 42 Ingatlah! Sesiapa yang memberikan minuman walaupun hanya air sejuk kepada salah seorang pengikut-Ku yang paling hina kerana dia pengikut-Ku, akan menerima pahalanya.''
\c 11
\s Utusan Yohanes Pembaptis
\r (Luk 7.18--35)
\p
\v 1 Setelah Yesus memberikan petunjuk kepada dua belas orang pengikut-Nya, Dia meninggalkan tempat itu lalu pergi mengajar serta memberitakan perkhabaran daripada Allah\f s perkhabaran daripada Allah;  Harfiah:  Injil.\f* di bandar-bandar yang berdekatan.
\p
\v 2 Apabila Yohanes Pembaptis yang berada di penjara mendengar tentang apa yang dilakukan oleh Kristus, dia menghantar beberapa orang pengikutnya kepada Yesus.
\v 3 Mereka bertanya, "Adakah Guru orang yang dikatakan akan datang menurut janji Allah, atau adakah kami harus menantikan seorang lain?''
\p
\v 4 Yesus menjawab, "Baliklah dan beritahu Yohanes apa yang kamu dengar dan nampak:
\v 5 orang buta melihat, orang lumpuh berjalan, orang berpenyakit kulit yang mengerikan\f t \fk penyakit kulit yang mengerikan: \ft  Lihat 8.2.\f* sembuh, orang tuli mendengar, orang mati dibangkitkan semula, dan Berita Baik daripada Allah dikhabarkan kepada orang miskin.
\x - \xo 11.5: \xt Yes 35.5--6, 61.1\x*
\v 6 Berbahagialah orang yang tidak mempunyai keraguan terhadap Aku!''
\p
\v 7 Sementara pengikut-pengikut Yohanes meninggalkan tempat itu, Yesus berkata kepada orang ramai tentang Yohanes, "Apabila kamu pergi kepada Yohanes di padang gurun, apakah yang mahu kamu lihat? Sehelai rumput yang ditiup anginkah?
\v 8 Kamu keluar mahu melihat apa? Seorang yang berpakaian mewah? Orang yang berpakaian demikian tinggal di istana!
\v 9 Katakanlah, kamu keluar mahu melihat apa? Seorang nabikah? Betul, bahkan lebih daripada seorang nabi!
\v 10 Yohanes Pembaptis itulah yang dikatakan dalam ayat Alkitab, `Allah berfirman: Inilah utusan-Ku. Aku akan mengutus dia dahulu daripada-Mu untuk menyediakan jalan bagi-Mu.'
\x - \xo 11.10: \xt Mal 3.1\x*
\v 11 Ketahuilah! Yohanes Pembaptis lebih besar daripada semua orang yang pernah hidup di dunia ini. Namun demikian orang yang terkecil antara mereka yang menikmati Pemerintahan Allah, lebih besar daripada Yohanes.
\v 12 Sejak Yohanes Pembaptis mengkhabarkan beritanya sehingga saat ini, Pemerintahan Allah telah dilawan oleh orang ganas yang berusaha menguasainya dengan kekerasan.\f u dilawan oleh orang ganas yang berusaha menguasainya dengan kekerasan  atau  datang dengan kekerasan.\f*
\v 13 Sehingga kedatangan Yohanes, semua nabi dan Taurat Musa bernubuat tentang Pemerintahan itu.
\x - \xo 11.12--13: \xt Luk 16.16\x*
\v 14 Jika kamu mahu percaya kepada perkhabaran mereka, Yohanes itulah Elia yang kedatangannya sudah dinubuatkan.
\x - \xo 11.14: \xt Mal 4.5; Mat 17.10--13; Mrk 9.11-13\x*
\v 15 Jika kamu bertelinga, dengarlah!
\p
\v 16 Dengan apakah dapat Aku bandingkan orang zaman ini? Mereka seperti anak-anak yang duduk di pasar. Kumpulan yang satu berseru kepada yang lain,
\v 17 `Kami memainkan lagu perkahwinan untuk kamu, tetapi kamu tidak mahu menari! Kami meratap, tetapi kamu tidak mahu menangis!'
\v 18 Apabila Yohanes datang, dia berpuasa dan tidak minum wain; lalu semua orang berkata, `Dia dirasuk syaitan!'
\v 19 Apabila Anak Manusia datang, Dia makan dan minum; lalu semua orang berkata, `Lihatlah orang ini! Dia rakus, pemabuk, sahabat pemungut cukai, dan sahabat orang berdosa!' Walaupun demikian kebijaksanaan Allah dibuktikan benar oleh perbuatan orang yang menerima kebijaksanaan itu.''
\s Bandar-Bandar yang Tidak Percaya
\r (Luk 10.13--15)
\p
\v 20 Lalu Yesus mula mencela bandar-bandar tempat Dia paling banyak melakukan mukjizat, kerana penduduk di sana tidak mahu bertaubat daripada dosa mereka.
\v 21 "Alangkah malangnya kamu, hai Korazin! Alangkah malangnya kamu, hai Betsaida! Jika mukjizat-mukjizat yang dilakukan di kalangan kamu itu Aku lakukan di Tirus dan Sidon, penduduk di sana pasti sudah lama bertaubat daripada dosa mereka, lalu mengenakan kain guni dan menaruh abu di kepala.
\x - \xo 11.21: \xt Yes 23.1--18; Yeh 26.1---28.26; Yl 3.4--8; Am 1.9--10; Za 9.2--4\x*
\v 22 Ketahuilah! Pada Hari Kiamat, Allah akan lebih mengasihani penduduk Tirus dan Sidon daripada kamu!
\v 23 Dan kamu, hai Kapernaum! Adakah kamu hendak meninggikan diri sampai ke syurga? Kamu akan dibuang ke neraka! Jika mukjizat-mukjizat yang dilakukan di kalangan kamu itu Aku lakukan di Sodom, tentu Sodom masih ada sehingga saat ini!
\x - \xo 11.23: \xt Yes 14.13--15; Kej 19.24--28\x*
\v 24 Ketahuilah! Pada Hari Kiamat, Allah akan lebih mengasihani Sodom daripada kamu!''
\x - \xo 11.24: \xt Mat 10.15; Luk 10.12\x*
\s Marilah kepada-Ku
\r (Luk 10.21--22)
\p
\v 25 Pada masa itu Yesus berkata, "Ya Bapa, Tuhan langit dan bumi! Aku bersyukur kepada-Mu kerana apa yang Engkau rahsiakan daripada orang yang bijak pandai, Engkau tunjukkan kepada orang yang tidak terpelajar.
\v 26 Ya Bapa, memang hal inilah yang Engkau kehendaki.''
\p
\v 27 Yesus berkata lagi, "Bapa-Ku telah menyerahkan segala sesuatu kepada-Ku. Tidak seorang pun mengenal Anak kecuali Bapa, dan tidak seorang pun mengenal Bapa kecuali Anak dan mereka yang diberitahu oleh Anak tentang Bapa.
\x - \xo 11.27: \xt Yoh 3.35, 1.18, 10.15\x*
\p
\v 28 Marilah kepada-Ku, hai kamu semua yang lelah kerana memikul beban yang berat; Aku akan membebaskan kamu daripada beban kamu.
\v 29 Ikutlah perintah-Ku dan terimalah ajaran-Ku, kerana Aku ini lemah lembut dan rendah hati; kamu akan mendapat kesejahteraan.
\x - \xo 11.29: \xt Yer 6.16\x*
\v 30 Perintah yang Aku berikan kepada kamu mudah diturut, dan beban yang Aku berikan mudah dipikul.''
\c 12
\s Pertanyaan tentang Hari Sabat
\r (Mrk 2.23--28; Luk 6.1--5)
\p
\v 1 Pada suatu hari Sabat, Yesus melewati ladang gandum. Pengikut-pengikut-Nya lapar, dan mereka mula memetik gandum lalu memakannya.
\x - \xo 12.1: \xt Ul 23.25\x*
\v 2 Apabila orang Farisi nampak hal ini, mereka berkata kepada Yesus, "Lihatlah, pengikutmu melanggar Taurat kita. Mereka melakukan apa yang dilarang pada hari Sabat!''
\p
\v 3 Yesus menjawab, "Belum pernahkah kamu baca apa yang dilakukan oleh Daud ketika dia dan anak buahnya lapar?
\v 4 Daud masuk ke dalam Khemah Allah, lalu dia dan anak buahnya makan roti yang sudah dipersembahkan kepada Allah, walaupun perbuatan itu melanggar Taurat. Hanya imam yang dibenarkan makan roti itu.
\x - \xo 12.3--4: \xt 1 Sam 21.1--6\x*
\x - \xo 12.4: \xt Im 24.9\x*
\v 5 Belum pernahkah kamu baca di dalam Taurat Musa bahawa pada setiap hari Sabat, imam di Rumah Tuhan sebetulnya melanggar hukum hari Sabat? Tetapi mereka tidak disalahkan.
\x - \xo 12.5: \xt Bil 28.9--10\x*
\v 6 Perhatikan apa yang Aku katakan ini: Di sini ada yang lebih penting daripada Rumah Tuhan.
\v 7 Di dalam Alkitab tertulis, `Aku menghendaki belas kasihan, bukan korban binatang.' Jika kamu benar-benar memahami ayat itu, tentu kamu tidak akan menyalahkan orang yang tidak bersalah,
\x - \xo 12.7: \xt Mat 9.13; Hos 6.6\x*
\v 8 kerana Anak Manusia berkuasa atas hari Sabat.''
\s Orang yang Tangannya Lumpuh Sebelah
\r (Mrk 3.1--6; Luk 6.6--11)
\p
\v 9 Yesus meninggalkan tempat itu lalu pergi ke sebuah rumah ibadat.
\v 10 Di situ ada seorang yang tangannya lumpuh sebelah. Tetapi ada juga beberapa orang yang hendak mencari-cari kesalahan Yesus supaya dapat menuduh Dia. Mereka bertanya kepada Yesus, "Adakah menyembuhkan orang pada hari Sabat melanggar Taurat kita?''
\p
\v 11 Yesus menjawab, "Apakah yang akan kamu lakukan seandainya seorang antara kamu mempunyai seekor domba, lalu pada hari Sabat domba itu jatuh ke dalam lubang yang dalam? Tentunya kamu akan berusaha untuk mengeluarkannya dari lubang itu.
\x - \xo 12.11: \xt Luk 14.5\x*
\v 12 Manusia lebih berharga daripada domba! Oleh itu, Taurat kita membenarkan kita menolong seseorang pada hari Sabat.''
\v 13 Kemudian Yesus berkata kepada orang yang tangannya lumpuh sebelah, "Hulurkanlah tanganmu.''
\p Orang itu pun menghulurkan tangannya, dan sembuhlah tangan itu sehingga seperti tangannya yang sebelah.
\v 14 Tetapi orang Farisi di situ meninggalkan tempat itu lalu berkomplot hendak membunuh Yesus.
\s Hamba yang Dipilih Allah
\p
\v 15 Apabila Yesus mengetahui pakatan jahat itu, Dia pergi dari situ dan banyak orang mengikut Dia. Dia menyembuhkan semua orang sakit,
\v 16 dan melarang mereka memberitahu orang lain tentang Dia.
\v 17 Dia berbuat demikian supaya berlakulah apa yang difirmankan Allah melalui Nabi Yesaya,
\q1
\v 18 "Inilah hamba-Ku yang telah Aku pilih,
\q2 orang yang Aku kasihi dan yang menyenangkan hati-Ku.
\q1 Roh-Ku akan Aku anugerahkan kepada-Nya,
\q2 dan keadilan-Ku akan diisytiharkan-Nya kepada semua bangsa.
\q1
\v 19 Dia tidak akan bertengkar atau berteriak,
\q2 ataupun berkata-kata dengan suara kuat di jalan-jalan raya.
\q1
\v 20 Buluh halus yang terkulai tidak akan dipatahkan-Nya,
\q2 pelita yang redup tidak akan dipadamkan-Nya.
\q1 Dia akan berjuang sehingga keadilan tercapai,
\q1
\v 21 dan semua bangsa akan berharap kepada-Nya.''
\x - \xo 12.18--21: \xt Yes 42.1--4\x*
\s Yesus dan Beelzebul
\r (Mrk 3.20--30; Luk 11.14--23)
\p
\v 22 Kemudian seorang yang buta dan bisu kerana dirasuk roh jahat dibawa kepada Yesus. Yesus menyembuhkannya sehingga orang itu dapat bercakap dan melihat.
\v 23 Orang ramai di situ kehairanan, lalu mereka bertanya, "Mungkinkah Dia ini Anak Daud?''
\p
\v 24 Apabila orang Farisi mendengar hal ini, mereka menjawab, "Dia dapat mengusir roh jahat hanya kerana Dia diberikan kuasa oleh Beelzebul, ketua roh jahat.''
\x - \xo 12.24: \xt Mat 9.34, 10.25\x*
\p
\v 25 Yesus mengetahui fikiran orang Farisi, lalu berkata kepada mereka, "Negeri yang berpecah menjadi beberapa bahagian lalu saling bermusuhan, tidak akan tahan lama. Bandar atau keluarga yang berpecah belah dan saling berlawanan, akan hancur.
\v 26 Demikian juga, jika kerajaan Iblis mempunyai golongan yang saling berlawanan, maka kerajaan itu sudah berpecah belah dan segera akan runtuh.
\v 27 Kamu berkata bahawa Aku mengusir roh jahat kerana Aku diberikan kuasa oleh Beelzebul. Jika demikian siapakah yang memberikan kuasa mengusir roh jahat kepada para pengikut kamu? Pengikut kamu membuktikan bahawa pendapat kamu itu salah!
\v 28 Roh Allah memberi Aku kuasa untuk mengusir roh jahat. Hal ini membuktikan bahawa Allah sudah mula memerintah\f F Allah sudah mula memerintah;  Harfiah:  Kerajaan Allah.\f* di kalangan kamu.
\p
\v 29 Tidak seorang pun dapat masuk ke dalam rumah seorang yang kuat lalu merampas hartanya, kecuali dia terlebih dahulu mengikat orang kuat itu. Barulah dia dapat merampas hartanya.
\p
\v 30 Sesiapa yang tidak berpihak kepada-Ku sebenarnya melawan Aku, dan sesiapa yang tidak menolong Aku, sebenarnya merosakkan pekerjaan-Ku!
\x - \xo 12.30: \xt Mrk 9.40\x*
\v 31 Oleh itu ketahuilah, orang yang berbuat dosa ataupun mengatakan kata-kata kufur,\f v mengatakan kata-kata kufur;  atau  mengkufuri Allah.\f* akan diampuni. Tetapi sesiapa mengkufuri Roh Allah, tidak akan diampuni!
\v 32 Sesiapa yang dengan kata-katanya menentang Anak Manusia dapat diampuni, tetapi sesiapa yang menghina Roh Allah tidak dapat diampuni, baik sekarang mahupun di akhirat!''
\x - \xo 12.32: \xt Luk 12.10\x*
\s Pokok dan Buahnya
\r (Luk 6.43--45)
\p
\v 33 "Untuk mendapat buah yang baik, kamu harus mempunyai pokok yang baik. Jika pokok kamu tidak baik, buahnya pun tidak baik. Baik tidaknya sesuatu pokok diketahui daripada buahnya.
\x - \xo 12.33: \xt Mat 7.20; Luk 6.44\x*
\v 34 Hai kamu orang jahat, bagaimanakah kamu dapat mengatakan perkara-perkara baik padahal kamu ini jahat? Orang mengucapkan apa yang terkandung di dalam hati.
\x - \xo 12.34: \xt Mat 3.7, 23.33, 15.18; Luk 3.7, 6.45\x*
\v 35 Seorang yang baik mengeluarkan perkara-perkara baik, kerana hatinya penuh kebaikan. Seorang yang jahat mengeluarkan perkara-perkara jahat, kerana hatinya penuh kejahatan.
\p
\v 36 Ketahuilah bahawa pada Hari Kiamat setiap orang harus mempertanggungjawabkan tiap-tiap kata yang tidak seharusnya diucapkan.
\v 37 Kata-kata kamu akan digunakan untuk menentukan sama ada kamu bersalah atau tidak.''
\s Yesus Tidak Mahu Melakukan Mukjizat
\r (Mrk 8.11--12; Luk 11.29--32)
\p
\v 38 Kemudian beberapa orang guru Taurat dan orang Farisi berkata, "Guru, kami ingin melihat guru melakukan mukjizat.''
\x - \xo 12.38: \xt Mat 16.1; Mrk 8.11; Luk 11.16\x*
\p
\v 39 Tetapi Yesus menjawab, "Alangkah jahat dan derhakanya orang zaman ini! Kamu meminta Aku melakukan mukjizat? Tidak! Satu-satunya mukjizat yang akan ditunjukkan kepada kamu adalah mukjizat Nabi Yunus.
\x - \xo 12.39: \xt Mat 16.4; Mrk 8.12\x*
\v 40 Sebagaimana Yunus tinggal tiga hari dan tiga malam di dalam perut ikan besar, demikian juga Anak Manusia akan tinggal tiga hari dan tiga malam di dalam perut bumi.
\x - \xo 12.40: \xt Yun 1.17\x*
\v 41 Pada Hari Kiamat kelak, penduduk Niniwe akan bangkit bersama-sama orang zaman ini, lalu menuduh kamu kerana mereka bertaubat daripada dosa apabila mereka mendengar perkhabaran yang disampaikan oleh Yunus. Tetapi ketahuilah, di sini sekarang ada yang lebih besar daripada Yunus!
\x - \xo 12.41: \xt Yun 3.5\x*
\v 42 Pada Hari Kiamat kelak, ratu dari Syeba akan bangkit bersama-sama orang zaman ini, lalu menuduh kamu kerana ratu itu datang dari hujung bumi untuk mendengar ajaran Raja Salomo yang bijak itu. Ketahuilah, di sini sekarang ada yang lebih besar daripada Raja Salomo!''
\x - \xo 12.42: \xt 1 Raj 10.1--10; 2 Taw 9.1--12\x*
\s Kembalinya Roh Jahat
\r (Luk 11.24--26)
\p
\v 43 "Apabila roh jahat meninggalkan seseorang, roh itu menjelajah tempat yang kering untuk mencari tempat tinggal. Jika tempat tinggal tidak ditemuinya,
\v 44 roh itu akan berkata, `Aku akan balik ke rumah yang telah aku tinggalkan.' Kemudian roh itu balik dan mendapati rumah itu kosong, bersih, dan teratur.
\v 45 Lalu roh itu pergi dan memanggil tujuh roh lain yang lebih jahat daripadanya. Semuanya memasuki orang itu dan tinggal di situ. Akhirnya keadaan orang itu lebih buruk daripada dahulu. Inilah yang akan berlaku kepada orang jahat zaman ini.''
\s Ibu dan Saudara-Saudara Yesus
\r (Mrk 3.31--35; Luk 8.19--21)
\p
\v 46 Sementara Yesus berkata-kata dengan orang ramai, ibu dan saudara-saudara-Nya tiba. Mereka berdiri di luar dan ingin bercakap dengan Yesus.
\v 47 Seorang daripada orang ramai itu memberitahu Yesus bahawa ibu dan saudara-saudara-Nya hendak bercakap dengan Dia.\f w  Dalam beberapa buah naskhah kuno tidak terdapat ayat 47.\f*
\p
\v 48 Tetapi Yesus berkata, "Siapakah ibu-Ku? Siapakah saudara-saudara-Ku?''
\v 49 Lalu Dia menunjuk kepada pengikut-pengikut-Nya dan berkata, "Lihat, inilah ibu-Ku dan saudara-saudara-Ku.
\v 50 Sesiapa melakukan kehendak Bapa-Ku yang di syurga, orang itu saudara lelaki, saudara perempuan, dan ibu-Ku.''
\c 13
\s Perumpamaan tentang Seorang Penabur
\r (Mrk 4.1--9; Luk 8.4--8)
\p
\v 1 Pada hari itu juga Yesus meninggalkan rumah itu lalu pergi ke tepi tasik. Dia duduk di situ dan mengajar.
\v 2 Orang yang berkumpul di sekeliling-Nya begitu banyak sehingga Yesus menaiki sebuah perahu lalu duduk di situ, sedangkan orang ramai berdiri di pantai.
\x - \xo 13.2: \xt Luk 5.1--3\x*
\v 3 Yesus mengajar mereka banyak perkara dengan menggunakan perumpamaan.
\p Dia berkata, "Seorang peladang pergi menabur benih.
\v 4 Semasa dia menabur benih, ada benih yang jatuh di jalan, lalu burung datang dan memakan habis benih itu.
\fig 1K,85,67D *Buah gandum (13.4)*
\v 5 Ada juga yang jatuh di tempat berbatu yang sedikit tanahnya. Benih-benih itu segera bertunas kerana tanahnya sedikit.
\v 6 Tetapi apabila matahari naik, tunas-tunas itu layu lalu kering. Tumbuhan itu mati kerana akarnya tidak dalam.
\v 7 Ada pula yang jatuh di tengah semak berduri. Semak berduri itu tumbuh, lalu membantutkan tumbuhan itu.
\v 8 Tetapi ada benih yang jatuh di tanah subur lalu berbuah. Hasilnya ada yang seratus kali ganda, ada yang enam puluh kali ganda, dan ada yang tiga puluh kali ganda.''
\p
\v 9 Lalu Yesus berkata, "Jika kamu bertelinga, dengarlah!''
\s Maksud Yesus Menggunakan Perumpamaan
\r (Mrk 4.10--12; Luk 8.9--10)
\p
\v 10 Kemudian pengikut-pengikut Yesus datang dan bertanya kepada-Nya, "Mengapa Guru menggunakan perumpamaan ketika berkata-kata kepada orang ramai?''
\p
\v 11 Yesus menjawab, "Kamu telah diberikan anugerah untuk mengetahui rahsia tentang bagaimana Allah memerintah,\f G Tentang bagaimana Allah memerintah;  Harfiah:  Kerajaan Syurga.\f* sedangkan mereka tidak.
\v 12 Seseorang yang mempunyai sesuatu akan diberikan lebih banyak lagi, supaya dia beroleh lebih daripada cukup. Tetapi seseorang yang tidak mempunyai apa-apa, sedikit yang ada padanya akan diambil juga.
\x - \xo 13.12: \xt Mat 25.29; Mrk 4.25; Luk 8.18, 19.26\x*
\v 13 Itulah sebabnya Aku menggunakan perumpamaan ketika berkata-kata kepada orang ramai, kerana mereka melihat tetapi tidak nampak dan mereka mendengar tetapi tidak mengerti.
\v 14 Dengan perbuatan mereka itu berlakulah nubuat Nabi Yesaya,
\q1 `Allah berfirman:
\q1 Mereka akan mendengar dan mendengar,
\q2 tetapi tidak faham;
\q1 mereka akan melihat dan melihat,
\q2 tetapi tidak nampak,
\q1
\v 15 kerana seolah-olah fikiran mereka tumpul;
\q2 telinga pekak, dan mata buta.
\q1 Jika mereka tidak demikian,
\q1 tentu mata mereka akan melihat,
\q2 telinga akan mendengar, dan fikiran boleh mengerti,
\q1 sehingga mereka kembali kepada-Ku,
\q2 dan Aku pun akan menyembuhkan mereka.'
\x - \xo 13.14--15: \xt Yes 6.9--10\x*
\p
\v 16 Tetapi kamu sangat bertuah! Mata kamu melihat dan telinga kamu mendengar.
\v 17 Ketahuilah! Banyak nabi dan orang yang melakukan kehendak Allah ingin melihat apa yang kamu lihat sekarang ini, tetapi tidak dapat melihatnya. Mereka ingin mendengar apa yang kamu dengar tetapi tidak dapat mendengarnya.''
\x - \xo 13.16--17: \xt Luk 10.23--24\x*
\s Yesus Menerangkan Perumpamaan tentang Seorang Penabur
\r (Mrk 4.13--20; Luk 8.11--15)
\p
\v 18 "Dengarlah dan ketahuilah makna perumpamaan tentang seorang penabur itu.
\v 19 Benih yang jatuh di jalan bagaikan orang yang mendengar perkhabaran tentang bagaimana Allah memerintah, tetapi tidak memahaminya. Si Jahat iaitu Iblis datang lalu merampas apa yang sudah ditabur di dalam hati mereka.
\v 20 Benih yang jatuh di tempat yang berbatu bagaikan orang yang mendengar perkhabaran itu lalu segera menerimanya dengan sukacita.
\v 21 Tetapi perkhabaran itu tidak berakar di dalam hati, sehingga mereka tidak tahan lama. Apabila mereka menderita kesusahan atau penganiayaan oleh sebab perkhabaran itu, segera mereka tidak lagi percaya kepada perkhabaran itu.
\v 22 Benih yang jatuh di tengah semak berduri bagaikan orang yang mendengar perkhabaran itu, tetapi kekhuatiran tentang hidup dan keinginan untuk hidup mewah membantutkan perkhabaran itu sehingga tidak berbuah.
\fig 2K,55,67C *Semak berduri (13.22)*
\v 23 Benih yang jatuh di tanah subur bagaikan orang yang mendengar perkhabaran itu lalu memahaminya, dan berbuah banyak; ada yang seratus kali ganda, ada yang enam puluh kali ganda, dan ada yang tiga puluh kali ganda.''
\s Perumpamaan Lalang di antara Gandum
\p
\v 24 Yesus menceritakan sebuah perumpamaan lain kepada mereka. "Apabila Allah memerintah,\f H Allah memerintah;  Harfiah:  Kerajaan Syurga.\f* keadaannya seperti seorang yang menabur benih yang baik di ladangnya.
\v 25 Pada suatu malam, ketika semua orang sedang tidur, musuhnya datang lalu menanam lalang di antara gandum itu, kemudian dia pergi.
\v 26 Apabila tanaman itu membesar dan bulir gandum muncul, lalang-lalang itu kelihatan.
\v 27 Hamba peladang itu datang kepadanya dan berkata, `Tuan menanam benih yang baik di ladang. Dari manakah datangnya lalang-lalang ini?'
\v 28 Peladang itu menjawab, `Seorang musuh sudah melakukan perkara ini.' Hambanya bertanya, `Adakah tuan mahu kami mencabut lalang-lalang itu?'
\v 29 `Tidak,' jawabnya, `kerana pada masa kamu mencabut lalang, mungkin gandum ikut tercabut.
\v 30 Biarkanlah lalang tumbuh bersama-sama gandum sehingga tiba masa menuai gandum. Lalu aku akan berkata kepada para penuai supaya mencabut lalang dahulu, lalu mengikatnya dan kemudian membakarnya. Selepas itu baru kumpulkan gandum, lalu simpanlah gandum di dalam jelapang.' ''
\s Perumpamaan tentang Biji Sawi\f x \fk sawi: \ft  Sawi yang dimaksudkan di sini sejenis tanaman yang dapat tumbuh setinggi kira-kira tiga meter.\f*
\r (Mrk 4.30--32; Luk 13.18--19)
\p
\v 31 Yesus menceritakan sebuah perumpamaan lain kepada mereka, "Apabila Allah memerintah, keadaannya seperti sebutir biji sawi yang diambil oleh seseorang, lalu ditanam di ladang.
\v 32 Biji sawi adalah benih yang terkecil, tetapi apabila tumbuh, menjadi lebih besar daripada segala tanaman. Tanaman itu menjadi pokok, sehingga burung datang membuat sarang pada cabangnya.''
\s Perumpamaan tentang Ragi
\r (Luk 13.20--21)
\p
\v 33 Yesus menceritakan sebuah perumpamaan lain. "Apabila Allah memerintah, keadaannya seperti ini. Seorang wanita mengambil sedikit ragi, lalu mencampurnya dengan empat puluh liter tepung sehingga adunan itu naik.''
\s Tujuan Yesus Menggunakan Perumpamaan
\r (Mrk 4.33--34)
\p
\v 34 Demikianlah Yesus mengajar orang ramai perkara-perkara ini dengan menggunakan perumpamaan. Dia tidak berkata apa-apa tanpa menggunakan perumpamaan.
\v 35 Yesus berbuat demikian supaya berlakulah apa yang dikatakan oleh nabi,
\q1 "Aku akan menggunakan perumpamaan apabila bertutur dengan mereka;
\q1 Aku akan memberitahu mereka perkara-perkara yang tersembunyi sejak dunia diciptakan.''
\x - \xo 13.35: \xt Mzm 78.2\x*
\s Yesus Menerangkan Perumpamaan tentang Lalang di antara Gandum
\p
\v 36 Setelah itu Yesus meninggalkan orang ramai lalu masuk ke dalam rumah. Pengikut-pengikut-Nya datang kepada-Nya dan berkata, "Beritahulah kami makna perumpamaan tentang lalang di antara gandum itu.''
\p
\v 37 Yesus berkata, "Orang yang menabur benih yang baik itu Anak Manusia.
\v 38 Ladang itu dunia ini; benih yang baik itu orang yang menjadi umat Allah, sedangkan lalang itu orang yang berpihak kepada Si Jahat.
\v 39 Musuh yang menabur benih lalang itu Iblis. Masa menuai tuaian itu Hari Kiamat dan para penuai itu malaikat-malaikat.
\v 40 Sebagaimana lalang dikumpulkan dan dibakar di dalam api, demikian juga halnya pada Hari Kiamat kelak.
\v 41 Anak Manusia akan menyuruh malaikat-malaikat-Nya mengumpulkan semua orang antara umat-Nya yang menyebabkan orang berdosa, dan semua orang lain yang melakukan kejahatan.
\v 42 Mereka semua akan dibuang ke dalam tempat pembakaran yang berapi. Di situ mereka akan menangis dan menderita.
\v 43 Kemudian orang yang melakukan kehendak Allah akan bersinar seperti matahari di Dunia Baru Allah, Bapa mereka. Jika kamu bertelinga, dengarlah!''
\s Perumpamaan tentang Harta yang Terpendam
\p
\v 44 "Apabila Allah memerintah, keadaannya seperti ini. Seseorang menjumpai harta yang terpendam di tanah, lalu dia memendamnya semula. Kemudian dengan penuh sukacita dia pergi menjual segala miliknya, lalu kembali dan membeli tanah itu.''
\s Perumpamaan tentang Mutiara yang Sangat Berharga
\p
\v 45 "Apabila Allah memerintah, keadaannya seperti ini. Seorang saudagar mencari mutiara yang sangat berharga.
\v 46 Apabila dia menemui sebutir mutiara yang sangat berharga, dia menjual segala miliknya, lalu membeli mutiara itu.''
\s Perumpamaan tentang Pukat
\p
\v 47 "Apabila Allah memerintah, keadaannya seperti pukat yang dilabuhkan ke dalam tasik lalu mendapat bermacam-macam ikan.
\v 48 Apabila pukat itu sudah penuh, nelayan menariknya ke darat. Lalu mereka duduk dan memisahkan ikan-ikan itu: yang baik disimpan di dalam bekas dan yang tidak baik dibuang.
\v 49 Demikianlah halnya pada Hari Kiamat. Malaikat-malaikat akan datang untuk mengumpulkan orang jahat antara orang yang melakukan kehendak Allah.
\v 50 Lalu orang jahat akan dibuang ke dalam tempat pembakaran yang berapi. Di sana mereka akan menangis dan menderita.''
\s Ajaran Baru dan Ajaran Lama
\p
\v 51 "Fahamkah kamu akan perkara-perkara ini?'' tanya Yesus kepada pengikut-pengikut-Nya.
\p "Kami faham,'' jawab mereka.
\p
\v 52 Yesus berkata pula, "Oleh itu setiap guru Taurat yang telah menerima ajaran tentang Pemerintahan Allah, bagaikan pemilik rumah yang mengeluarkan benda baru dan benda lama dari stornya.''
\s Yesus Tidak Diterima di Nasaret
\r (Mrk 6.1--6; Luk 4.16--30)
\p
\v 53 Setelah Yesus menceritakan perumpamaan-perumpamaan itu, Dia meninggalkan tempat itu,
\v 54 lalu balik ke kampung halaman-Nya. Di sana Dia mengajar di rumah ibadat, dan orang yang mendengar-Nya hairan. Mereka bertanya, "Dari manakah dia mendapat kebijaksanaan seperti itu? Dari manakah dia mendapat kuasa untuk melakukan mukjizat?
\v 55 Bukankah dia anak tukang kayu? Bukankah Maria itu ibunya, dan Yakobus, Yusuf, Simon, serta Yudas itu saudaranya?
\v 56 Bukankah saudara-saudara perempuannya bersama-sama kita? Dari manakah dia memperoleh semuanya ini?''
\v 57 Oleh itu mereka tidak mahu menerima Dia.
\p Yesus berkata kepada mereka, "Seorang nabi dihormati di mana sahaja, kecuali di kampung halamannya dan antara keluarganya sendiri.''
\x - \xo 13.57: \xt Yoh 4.44\x*
\v 58 Yesus tidak melakukan banyak mukjizat di situ kerana mereka tidak percaya kepada-Nya.
\c 14
\s Kematian Yohanes Pembaptis
\r (Mrk 6.14--29; Luk 9.7--9)
\p
\v 1 Pada masa itulah Herodes, penguasa negeri Galilea, mendengar berita tentang Yesus.
\v 2 Herodes berkata kepada pegawai-pegawainya, "Sesungguhnya dia itu Yohanes Pembaptis! Dia sudah hidup semula! Itulah sebabnya dia mempunyai kuasa untuk melakukan mukjizat.''
\p
\v 3 Herodes menyangka demikian kerana sebelum itu Herodes memberikan perintah supaya Yohanes ditangkap, dirantai lalu dimasukkan ke dalam penjara. Herodes berbuat demikian kerana Herodias itu, isteri Filipus, saudaranya.
\v 4 Yohanes sentiasa menegur Herodes, katanya, "Tuan bersalah kerana berkahwin dengan Herodias!''
\x - \xo 14.3--4: \xt Luk 3.19--20\x*
\x - \xo 14.4: \xt Im 18.16, 20.21\x*
\v 5 Herodes berniat membunuh Yohanes, tetapi Herodes takut akan orang Yahudi kerana mereka menganggap Yohanes sebagai nabi.
\p
\v 6 Pada hari jadi Herodes, anak perempuan Herodias menari di hadapan para hadirin dan menghiburkan hati Herodes.
\v 7 Oleh itu Herodes bersumpah akan memberikan apa sahaja yang diminta oleh gadis itu.
\v 8 Gadis itu mengikut kehendak ibunya dan meminta kepala Yohanes Pembaptis di atas talam pada waktu itu juga.
\p
\v 9 Mendengar permintaan itu, Herodes bersedih hati. Tetapi Herodes sudah bersumpah di hadapan semua hadirin. Oleh itu Herodes memberikan perintah supaya permintaan gadis itu dipenuhi.
\v 10 Oleh itu Herodes menyuruh orang pergi ke penjara untuk memancung kepala Yohanes.
\v 11 Kemudian kepala Yohanes ditaruh di atas talam dan diserahkan kepada gadis itu. Lalu gadis itu membawa kepala Yohanes kepada ibunya.
\v 12 Setelah itu pengikut Yohanes datang untuk mengambil jenazah Yohanes dan mengebumikannya. Kemudian mereka pergi dan memberitahu Yesus hal itu.
\s Yesus Memberikan Makanan kepada Lima Ribu Orang
\r (Mrk 6.30--44; Luk 9.10--17; Yoh 6.1--14)
\p
\v 13 Apabila Yesus mendengar berita tentang Yohanes, Dia meninggalkan tempat itu dengan perahu, lalu pergi sendirian ke suatu tempat yang sunyi. Tetapi orang ramai mendengar hal itu, lalu mereka meninggalkan bandar mereka dan mengikut Yesus melalui jalan darat.
\v 14 Apabila Yesus turun dari perahu dan melihat orang ramai itu, Dia mengasihani mereka dan menyembuhkan orang sakit di situ.
\p
\v 15 Pada petang harinya, pengikut-pengikut Yesus datang dan berkata kepada-Nya, "Hari sudah hampir malam dan tempat ini terpencil. Suruhlah semua orang ini pergi, supaya dapat membeli makanan di pekan.''
\p
\v 16 Tetapi Yesus menjawab, "Mereka tidak usah pergi; kamu sendiri beri mereka makanan.''
\p
\v 17 Pengikut-pengikut-Nya berkata, "Kami hanya mempunyai lima ketul roti dan dua ekor ikan!''
\p
\v 18 Yesus berkata, "Bawalah makanan itu kepada-Ku.''
\v 19 Kemudian Dia menyuruh orang ramai duduk di atas rumput. Lalu Yesus mengambil lima ketul roti dan dua ekor ikan itu. Kemudian Dia menengadah ke langit dan mengucap syukur kepada Allah. Setelah itu Dia membahagikan roti itu dan menyerahkannya kepada pengikut-pengikut-Nya supaya diberikan kepada orang ramai itu.
\v 20 Tiap-tiap orang makan sehingga kenyang. Selepas itu pengikut-pengikut-Nya mengumpulkan lebihan makanan sebanyak dua belas buah bakul.
\v 21 Jumlah orang lelaki yang makan kira-kira lima ribu orang, belum terhitung wanita dan kanak-kanak.
\s Yesus Berjalan di atas Air
\r (Mrk 6.45--52; Yoh 6.15--21)
\p
\v 22 Kemudian Yesus menyuruh pengikut-pengikut-Nya naik perahu dan menyeberangi tasik terlebih dahulu, sementara Dia menyuruh orang ramai pulang.
\v 23 Setelah orang ramai pergi, Yesus naik ke bukit seorang diri lalu berdoa. Pada petang harinya Yesus masih sendirian di situ.
\v 24 Tetapi pada masa itu perahu yang dinaiki oleh pengikut Yesus sudah jauh di tengah-tengah tasik, dan diumbang-ambingkan ombak kerana angin bertiup dari arah yang berlawanan.
\v 25 Antara pukul tiga dan enam pagi, Yesus berjalan di atas air dan menghampiri mereka.
\v 26 Apabila pengikut-pengikut-Nya nampak Dia berjalan di atas air, mereka berasa gerun. "Hantu!'' jerit mereka dengan ketakutan.
\p
\v 27 Tetapi Yesus segera berkata kepada mereka, "Tabahkan hati kamu! Aku Yesus. Jangan takut!''
\p
\v 28 Lalu Petrus berkata, "Ya Tuhan, jika Engkau benar-benar Yesus, suruhlah aku datang berjalan di atas air.''
\p
\v 29 "Marilah,'' jawab Yesus. Petrus turun dari perahu dan mula berjalan di atas air menuju kepada Yesus.
\v 30 Tetapi apabila Petrus nampak betapa kencangnya angin bertiup, dia takut dan mula tenggelam. Lalu Petrus berseru, "Ya Tuhan, selamatkanlah aku!''
\p
\v 31 Dengan segera Yesus menghulurkan tangan lalu memegang dia. Yesus berkata, "Mengapa engkau kurang percaya kepada-Ku? Mengapa engkau meragui Aku?''
\p
\v 32 Lalu kedua-dua mereka menaiki perahu dan angin pun teduh.
\v 33 Kemudian pengikut Yesus yang di perahu sujud menyembah Yesus sambil berkata, "Sesungguhnya Engkau Anak Allah!''
\s Yesus Menyembuhkan Orang Sakit di Genesaret
\r (Mrk 6.53--56)
\p
\v 34 Mereka menyeberangi tasik lalu tiba di Genesaret.
\v 35 Orang di situ mengenal Yesus. Kemudian mereka memberitahu semua orang di sekitar daerah itu bahawa Yesus datang, lalu mereka membawa orang sakit kepada Yesus.
\v 36 Mereka memohon supaya setidak-tidaknya Yesus membenarkan orang sakit menyentuh hujung jubah-Nya. Semua orang sakit yang menyentuh hujung jubah-Nya sembuh.
\c 15
\s Adat Istiadat Nenek Moyang
\r (Mrk 7.1--13)
\p
\v 1 Kemudian beberapa orang Farisi dan guru Taurat dari Yerusalem datang kepada Yesus dan bertanya,
\v 2 "Mengapa pengikutmu melanggar adat istiadat nenek moyang kita? Sebelum makan, mereka tidak membasuh tangan menurut adat!''
\p
\v 3 Yesus menjawab, "Mengapa kamu tidak menurut perintah Allah, tetapi menurut ajaran kamu sendiri?
\v 4 Allah berfirman, `Hormatilah ibu bapamu,' dan `Orang yang mencaci ibu bapa mesti dihukum mati.'
\x - \xo 15.4: \xt Kel 20.12, 21.17; Ul 5.16; Im 20.9\x*
\v 5 Tetapi kamu mengajarkan: Jika seseorang berkata kepada ibu bapanya, `Apa yang seharusnya saya gunakan untuk menolong ayah dan emak, sudah saya persembahkan kepada Allah,'
\v 6 maka orang itu tidak perlu menghormati bapanya.
\f y bapanya:  Beberapa buah naskhah kuno:  bapa atau ibunya.\f* Demikianlah kamu meniadakan firman Allah untuk menurut ajaran kamu sendiri.
\v 7 Kamu munafik! Tepat sekali apa yang dikatakan oleh Nabi Yesaya tatkala dia bernubuat tentang kamu!
\q1
\v 8 Allah berfirman, `Semua orang ini menghormati Aku dengan kata-kata,
\q2 tetapi hati mereka sebenarnya jauh daripada-Ku.
\q1
\v 9 Sia-sialah mereka menyembah Aku,
\q2 kerana peraturan manusia diajarkan oleh mereka
\q2 seolah-olah peraturan itu hukum Allah!' ''
\x - \xo 15.8--9: \xt Yes 29.13\x*
\s Hal-Hal yang Menajiskan Orang
\r (Mrk 7.14--23)
\p
\v 10 Kemudian Yesus memanggil orang ramai dan berkata kepada mereka, "Dengarlah dan fahamilah!
\v 11 Apa yang masuk ke dalam mulut seseorang tidak dapat menajiskan dia. Tetapi apa yang keluar dari mulut, itulah yang menajiskan dia.''
\p
\v 12 Kemudian pengikut-pengikut Yesus datang dan berkata kepada-Nya, "Guru, tahukah Guru bahawa orang Farisi tersinggung oleh kata-kata Guru?''
\p
\v 13 Yesus menjawab, "Tiap-tiap tanaman yang tidak ditanam oleh Bapa-Ku di syurga akan dicabut.
\v 14 Jangan pedulikan orang Farisi. Mereka pemimpin buta, dan apabila orang buta memimpin orang buta, kedua-dua mereka jatuh ke dalam longkang.''
\x - \xo 15.14: \xt Luk 6.39\x*
\p
\v 15 Petrus berkata, "Jelaskanlah makna perumpamaan itu kepada kami.''
\p
\v 16 Yesus berkata kepada pengikut-pengikut-Nya, "Kamu ini pengikut-Ku, tetapi kamu pun tidak faham seperti mereka.
\v 17 Tidakkah kamu mengerti? Apa yang masuk ke dalam mulut seseorang, turun ke dalam perut lalu keluar lagi.
\v 18 Tetapi apa yang keluar dari mulut, berasal dari hati, dan hal-hal inilah yang menajiskan orang.
\x - \xo 15.18: \xt Mat 12.34\x*
\v 19 Dari hatilah timbul fikiran jahat, yang menyebabkan seseorang membunuh, berzina, berbuat cabul, merompak, memberikan kesaksian palsu, dan memfitnah.
\v 20 Hal-hal itulah yang menajiskan orang, dan bukan makan dengan tidak membasuh tangan menurut adat!''
\s Iman Seorang Wanita
\r (Mrk 7.24--30)
\p
\v 21 Yesus meninggalkan tempat itu lalu pergi ke kawasan dekat bandar Tirus dan Sidon.
\v 22 Seorang wanita Kanaan yang tinggal di kawasan itu datang kepada Yesus dan berseru, "Anak Daud, kasihanilah saya! Anak perempuan saya dirasuk roh jahat dan keadaannya amat teruk.''
\p
\v 23 Yesus tidak menjawab sepatah kata pun. Pengikut-pengikut-Nya datang dan memohon kepada-Nya, "Suruhlah wanita ini pergi. Dia mengikut kita dan membuat bising sahaja!''
\p
\v 24 Yesus berkata kepada wanita itu, "Aku diutus hanya kepada orang Israel yang seperti domba yang sesat.''
\p
\v 25 Mendengar kata-kata itu, wanita itu menghampiri Yesus dan sujud di hadapan-Nya. Dia berkata, "Tuan, tolonglah saya.''
\p
\v 26 Tetapi Yesus menjawab, "Tidaklah patut mengambil makanan anak-anak lalu melemparkannya kepada anjing.''
\p
\v 27 "Betul, tuan,'' jawab wanita itu, "tetapi anjing pun makan sisa yang jatuh dari meja tuannya.''
\p
\v 28 Oleh itu Yesus berkata kepadanya, "Kamu seorang wanita yang sungguh percaya kepada-Ku! Apa yang kamu kehendaki akan berlaku!'' Pada saat itu juga anak wanita itu sembuh.
\s Yesus Menyembuhkan Banyak Orang
\p
\v 29 Yesus meninggalkan tempat itu lalu berjalan menyusur tepi Tasik Galilea. Kemudian Dia naik ke sebuah bukit lalu duduk.
\v 30 Banyak orang datang kepada-Nya dan membawa orang yang tempang, yang buta, yang lumpuh, yang bisu, dan banyak lagi orang sakit. Mereka meletakkan semua orang ini di hadapan Yesus dan Yesus menyembuhkan mereka semua.
\v 31 Orang ramai hairan apabila mereka melihat yang bisu bercakap, yang lumpuh berjalan, yang tempang sembuh, dan yang buta melihat. Mereka memuji-muji Allah umat Israel.
\s Yesus Memberi Makan kepada Empat Ribu Orang
\r (Mrk 8.1--10)
\p
\v 32 Yesus memanggil pengikut-pengikut-Nya lalu berkata, "Aku kasihan kepada orang ramai ini. Sudah tiga hari mereka bersama-sama Aku dan sekarang mereka kehabisan makanan. Aku tidak mahu menyuruh mereka pulang dengan perut kosong, kerana mungkin mereka akan pengsan di tengah jalan.''
\p
\v 33 Pengikut-pengikut Yesus bertanya kepada-Nya, "Di manakah kami dapat memperoleh makanan yang cukup di tempat terpencil ini untuk orang ramai ini?''
\p
\v 34 Yesus bertanya kepada mereka, "Berapa banyak roti yang ada pada kamu?''
\p "Tujuh ketul,'' jawab mereka, "dan beberapa ekor ikan kecil.''
\p
\v 35 Yesus menyuruh orang ramai duduk di atas tanah.
\v 36 Kemudian Dia mengambil tujuh ketul roti dan ikan itu. Dia mengucap syukur kepada Allah, lalu membahagikan makanan itu dan menyerahkannya kepada pengikut-pengikut-Nya untuk diberikan kepada orang ramai.
\v 37 Semua orang makan sehingga kenyang. Kemudian pengikut-pengikut Yesus mengumpulkan lebihan roti dan ikan sebanyak tujuh buah bakul.
\v 38 Jumlah orang lelaki yang makan ada empat ribu orang, belum terhitung wanita dan kanak-kanak.
\p
\v 39 Sesudah itu Yesus menyuruh orang ramai pulang, lalu Dia menaiki sebuah perahu dan pergi ke daerah Magadan.
\c 16
\s Orang Farisi Meminta Yesus Melakukan Mukjizat
\r (Mrk 8.11--13; Luk 12.54--56)
\p
\v 1 Beberapa orang Farisi dan orang Saduki datang kepada Yesus. Mereka hendak memerangkap Dia. Mereka meminta Yesus melakukan mukjizat untuk membuktikan bahawa Dia datang daripada Allah.
\x - \xo 16.1: \xt Mat 12.38; Luk 11.16\x*
\v 2 Yesus menjawab, "Apabila matahari terbenam, kamu berkata, `Cuaca baik, kerana langit merah.'
\v 3 Pada pagi hari, kamu berkata, `Hari akan hujan, kerana langit merah dan gelap.' Kamu dapat meramalkan cuaca dengan melihat keadaan langit, tetapi kamu tidak dapat memahami hal-hal yang berlaku pada masa ini!\f y  Dalam beberapa naskhah kuno tidak terdapat ayat 2 dan 3.\f*
\v 4 Alangkah jahat dan derhakanya orang zaman ini! Kamu meminta Aku melakukan mukjizat, tetapi satu-satunya mukjizat yang akan ditunjukkan kepada kamu hanyalah mukjizat Nabi Yunus.''
\x - \xo 16.4: \xt Mat 12.39; Luk 11.29\x*
\p Setelah berkata demikian, Yesus meninggalkan mereka lalu pergi dari situ.
\s Ragi Orang Farisi dan Saduki
\r (Mrk 8.14--21)
\p
\v 5 Apabila pengikut-pengikut Yesus menyeberangi tasik, mereka lupa membawa roti.
\v 6 Yesus berkata kepada mereka, "Berhati-hatilah dengan ragi orang Farisi dan Saduki.''
\x - \xo 16.6: \xt Luk 12.1\x*
\p
\v 7 Mereka mula bercakap sesama sendiri, "Dia berkata demikian kerana kita tidak membawa roti.''
\p
\v 8 Yesus mengetahui apa yang dipersoalkan mereka. Dia berkata, "Mengapa kamu mempersoalkan hal tidak membawa roti? Kamu kurang percaya kepada-Ku!
\v 9 Adakah kamu masih belum mengerti? Tidakkah kamu ingat bagaimana Aku membahagikan lima ketul roti untuk lima ribu orang? Berapa buah bakul lebihan makanan yang kamu kumpulkan?
\x - \xo 16.9: \xt Mat 14.17--21\x*
\v 10 Bagaimanakah dengan tujuh ketul roti yang Aku bahagikan untuk empat ribu orang? Berapa buah bakul lebihan makanan yang kamu kumpulkan?
\x - \xo 16.10: \xt Mat 15.34--38\x*
\v 11 Mengapakah kamu tidak faham bahawa Aku tidak berkata-kata tentang roti? Berhati-hatilah dengan ragi orang Farisi dan Saduki!''
\p
\v 12 Barulah pengikut-pengikut Yesus faham bahawa Yesus tidak menyuruh mereka berhati-hati dengan ragi yang digunakan untuk membuat roti, tetapi dengan ajaran orang Farisi dan Saduki.
\s Pengakuan Petrus tentang Yesus
\r (Mrk 8.27--30; Luk 9.18--21)
\p
\v 13 Yesus pergi ke daerah dekat kota Kaisarea Filipi. Di situ Dia bertanya kepada pengikut-pengikut-Nya, "Menurut kata orang siapakah Anak Manusia itu?''
\p
\v 14 Mereka menjawab, "Ada yang berkata Yohanes Pembaptis. Ada juga yang berkata Elia, sedangkan yang lain berkata Yeremia atau salah seorang nabi.''
\x - \xo 16.14: \xt Mat 14.1--2; Mrk 6.14--15; Luk 9.7--8\x*
\p
\v 15 "Tetapi menurut kamu, siapakah Aku ini?'' tanya Yesus.
\p
\v 16 Simon Petrus menjawab, "Guru ialah Penyelamat yang diutus oleh Allah,\f I Penyelamat yang diutus oleh Allah;  Harfiah:  Kristus.\f* Anak Allah Yang Hidup.''
\x - \xo 16.16: \xt Yoh 6.68--69\x*
\p
\v 17 "Hai Simon anak Yohanes, berbahagialah engkau!'' kata Yesus, "Bukannya manusia yang memberitahukan hal itu kepadamu, tetapi Bapa-Ku di syurga yang memberitahumu.
\v 18 Oleh itu ketahuilah, engkau Petrus, batu yang kuat. Dengan beralaskan batu inilah, Aku akan membina jemaah-Ku. Bahkan maut pun tidak dapat memusnahkannya!
\v 19 Aku akan memberikan kunci Dunia Baru Allah kepadamu. Apa yang engkau larang di atas bumi, akan dilarang juga di syurga. Apa yang engkau benarkan di atas bumi, akan dibenarkan juga di syurga.''
\x - \xo 16.19: \xt Mat 18.18; Yoh 20.23\x*
\p
\v 20 Kemudian Yesus melarang pengikut-pengikut-Nya memberitahu sesiapa pun bahawa Dia Penyelamat yang diutus oleh Allah.
\s Yesus Berkata-kata tentang Kesengsaraan dan Kematian-Nya
\r (Mrk 8.31---9.1; Luk 9.22--27)
\p
\v 21 Sejak itu, Yesus mula berkata dengan terus-terang kepada pengikut-pengikut-Nya, "Aku harus pergi ke Yerusalem dan mengalami banyak penderitaan yang disebabkan oleh para pemimpin masyarakat, ketua imam, dan guru Taurat. Aku akan dibunuh, tetapi pada hari ketiga Aku akan dibangkitkan semula!''
\p
\v 22 Petrus menarik Yesus ke tepi dan mula menegur Dia, "Ya Tuhan, semoga Allah menjauhkan perkara itu daripada Tuhan! Perkara itu tidak boleh berlaku kepada Tuhan!''
\p
\v 23 Yesus berpaling lalu berkata kepada Petrus, "Pergilah dari sini, hai Iblis! Engkau penghalang jalan-Ku. Fikiranmu itu fikiran manusia, bukan fikiran Allah!''
\p
\v 24 Kemudian Yesus berkata kepada pengikut-pengikut-Nya, "Jika seseorang hendak mengikut Aku, dia mesti melupakan kepentingan sendiri, memikul salib, dan mengikut Aku.
\x - \xo 16.24: \xt Mat 10.38; Luk 14.27\x*
\v 25 Sesiapa yang mempertahankan hidupnya akan kehilangan hidup yang sejati. Tetapi sesiapa yang mengorbankan hidup untuk-Ku, akan mengalami hidup yang sejati.
\x - \xo 16.25: \xt Mat 10.39; Luk 17.33; Yoh 12.25\x*
\v 26 Apa gunanya jika seseorang memiliki seluruh dunia ini, tetapi kehilangan hidup yang sejati? Dapatkah seseorang menukar hidup itu dengan sesuatu? Tentu tidak.
\v 27 Anak Manusia sudah hampir tiba bersama-sama para malaikat-Nya dengan kemuliaan Bapa-Nya. Pada masa itu Dia akan membalas tiap-tiap orang menurut perbuatannya.
\x - \xo 16.27: \xt Mat 25.31; Mzm 62.12; Rm 2.6\x*
\v 28 Ketahuilah! Beberapa orang di sini tidak akan meninggal sebelum melihat Anak Manusia datang sebagai Raja.''
\c 17
\s Yesus Dipermuliakan
\r (Mrk 9.2--13; Luk 9.28--36)
\p
\v 1 Enam hari kemudian Yesus membawa Petrus, Yakobus, dan Yohanes, saudaranya pergi menyendiri ke sebuah gunung yang tinggi.
\v 2 Sewaktu mereka memandang Yesus, rupa Yesus berubah. Muka-Nya menjadi terang seperti matahari dan pakaian-Nya putih berkilau-kilauan.
\v 3 Lalu ketiga-tiga orang pengikut itu nampak Elia dan Musa berkata-kata dengan Yesus.
\v 4 Petrus berkata kepada Yesus, "Tuhan, sungguh baik kami di sini. Jika Tuhan mahu, aku akan mendirikan tiga buah khemah: satu untuk Tuhan, satu untuk Musa, dan satu lagi untuk Elia.''
\p
\v 5 Sementara Petrus berkata-kata, awan yang bersinar-sinar meliputi mereka, dan terdengar suara dari awan berkata, "Inilah Anak-Ku yang Aku kasihi. Dia menyenangkan hati-Ku. Dengarkanlah Dia!''
\x - \xo 17.1--5: \xt 2 Ptr 1.17--18\x*
\x - \xo 17.5: \xt Kej 22.2; Ul 18.15; Mzm 2.7; Yes 42.1; Mat 3.17, 12.18; Mrk 1.11; Luk 3.22\x*
\p
\v 6 Apabila pengikut-pengikut Yesus mendengar suara itu, mereka sangat ketakutan dan meniarap di tanah.
\v 7 Tetapi Yesus datang dan menyentuh mereka. "Bangunlah,'' kata-Nya, "janganlah takut!''
\v 8 Apabila mereka memandang di sekeliling, mereka tidak nampak sesiapa pun, kecuali Yesus.
\p
\v 9 Semasa mereka turun dari gunung itu, Yesus memerintah mereka, "Jangan beritahu sesiapa pun apa yang telah kamu lihat, selagi Anak Manusia belum dibangkitkan daripada kematian.''
\p
\v 10 Pengikut-pengikut-Nya bertanya kepada Yesus, "Mengapakah guru Taurat berkata bahawa Elia mesti datang terlebih dahulu?''
\x - \xo 17.10: \xt Mal 4.5\x*
\p
\v 11 Yesus menjawab, "Elia memang datang terlebih dahulu untuk menyediakan segala-galanya.
\v 12 Tetapi Aku berkata kepada kamu, Elia sudah datang namun orang tidak mengenal dia; mereka memperlakukan dia dengan sesuka hati mereka. Dengan cara yang sama mereka akan memperlakukan Anak Manusia.''
\x - \xo 17.12: \xt Mat 11.14\x*
\p
\v 13 Barulah pengikut Yesus mengerti bahawa Yesus berkata-kata tentang Yohanes Pembaptis.
\s Yesus Menyembuhkan Seorang Anak yang Dirasuk Roh Jahat
\r (Mrk 9.14--29; Luk 9.37--43a)
\p
\v 14 Apabila Yesus dan ketiga-tiga orang pengikut-Nya kembali kepada orang ramai, seorang lelaki datang dan berlutut di hadapan Yesus.
\v 15 Dia berkata, "Tuan, kasihanilah anak lelaki saya! Dia menderita penyakit gila babi. Serangan sawannya begitu teruk sehingga kerap kali dia jatuh ke dalam air atau api.
\v 16 Saya membawa dia kepada pengikut-pengikut tuan, tetapi mereka tidak dapat menyembuhkannya.''
\p
\v 17 Yesus menjawab, "Hai kamu orang yang tidak percaya dan yang sesat! Berapa lamakah Aku harus tinggal bersama-sama kamu? Berapa lamakah Aku harus bersabar terhadap kamu? Bawa anak itu ke mari!''
\v 18 Yesus menengking roh jahat itu, dan roh jahat itu pun keluar daripada anak itu. Pada saat itu juga anak itu sembuh.
\p
\v 19 Kemudian pengikut-pengikut Yesus datang kepada Yesus, dan apabila tidak ada orang lain di situ mereka bertanya, "Mengapakah kami tidak dapat mengusir roh jahat itu?''
\p
\v 20 Yesus menjawab, "Kamu tidak dapat melakukannya, kerana kamu kurang percaya kepada Allah. Ketahuilah! Jika kamu mempunyai iman sebesar biji sawi, kamu dapat berkata kepada bukit ini, `Beralihlah ke sana!' dan bukit ini akan beralih. Kamu dapat melakukan apa sahaja!
\x - \xo 17.20: \xt Mat 21.21; Mrk 11.23; 1 Kor 13.2\x* \v 21 Tetapi roh jahat semacam ini, hanya dapat diusir dengan doa dan puasa.''\f z  Beberapa buah naskhah kuno menambahkan ayat ini (lihat Mrk 9.29).\f*
\s Yesus Berkata-kata Lagi tentang Kematian-Nya
\r (Mrk 9.30--32; Luk 9.43b--45)
\p
\v 22 Apabila semua pengikut Yesus berkumpul di Galilea, Yesus berkata kepada mereka, "Tidak lama lagi Anak Manusia akan diserahkan ke dalam kekuasaan manusia.
\fig 2K,80,27A *Kota di tepi Tasik Galilea (17.22)*
\v 23 Dia akan dibunuh, tetapi pada hari ketiga, Dia akan dibangkitkan semula.''
\p Oleh itu pengikut-pengikut-Nya berdukacita.
\s Pembayaran Cukai Rumah Tuhan
\p
\v 24 Apabila Yesus dan pengikut-pengikut-Nya tiba di Kapernaum, para pemungut cukai Rumah Tuhan datang kepada Petrus dan bertanya, "Adakah guru kamu membayar cukai Rumah Tuhan?''
\x - \xo 17.24: \xt Kel 30.13, 38.26\x*
\p
\v 25 Petrus menjawab, "Tentu sahaja!''
\p Apabila Petrus masuk ke dalam rumah, dan sebelum dia berkata apa-apa, Yesus berkata kepadanya, "Simon, apa pendapatmu? Siapakah yang membayar cukai kepada raja-raja dunia ini? Rakyat atau orang asing?''\f a Membayar cukai:  Pada zaman itu raja-raja biasanya memerintah orang yang telah ditaklukkan untuk membayar cukai, tetapi rakyat sendiri tidak perlu membayar cukai.  \f*
\p
\v 26 "Orang asing,'' jawab Petrus.
\p "Jika demikian,'' kata Yesus, "rakyat tidak perlu membayar.
\v 27 Tetapi janganlah kita singgung perasaan sesiapa pun. Pergilah ke tasik dan pancinglah ikan. Di dalam mulut ikan pertama yang engkau tangkap, engkau akan mendapati sekeping duit syiling yang cukup untuk membayar cukai Rumah Tuhan bagi kita berdua. Ambillah duit itu dan bayarlah cukai kita.''
\c 18
\s Siapa yang Terbesar?
\r (Mrk 9.33--37; Luk 9.46--48)
\p
\v 1 Pada waktu itu pengikut-pengikut Yesus datang kepada Yesus dan bertanya, "Siapakah yang dianggap terbesar antara orang yang menikmati Pemerintahan Allah?''
\x - \xo 18.1: \xt Luk 22.24\x*
\p
\v 2 Yesus memanggil seorang kanak-kanak dan menyuruhnya berdiri di hadapan mereka semua.
\v 3 Lalu Yesus berkata, "Ketahuilah! Kecuali kamu mengubah sikap dan menjadi seperti kanak-kanak, kamu tidak dapat menikmati Pemerintahan Allah.
\x - \xo 18.3: \xt Mrk 10.15; Luk 18.17\x*
\v 4 Orang yang dianggap terbesar antara mereka yang menikmati Pemerintahan Allah adalah orang yang merendahkan diri dan menjadi seperti kanak-kanak.
\v 5 Sesiapa yang menyambut kanak-kanak seperti ini kerana Aku, menyambut Aku.''
\s Hal-Hal yang Menyebabkan Orang Berdosa
\r (Mrk 9.42--48; Luk 17.1--2)
\p
\v 6 "Sesiapa menyebabkan salah seorang pengikut-Ku yang kecil ini tidak lagi percaya kepada-Ku, lebih baik jika batu kisaran diikatkan pada leher orang itu, lalu dia ditenggelamkan ke dalam laut yang dalam.
\v 7 Alangkah malangnya dunia ini kerana ada perkara-perkara yang menyebabkan orang berdosa. Perkara-perkara seperti ini akan sentiasa berlaku, tetapi malanglah orang yang menyebabkannya!
\p
\v 8 Jika tangan atau kakimu menyebabkan kamu berdosa, potonglah dan buanglah tangan atau kaki itu. Lebih baik kamu hidup dengan Allah tanpa sebelah tangan atau sebelah kaki, daripada kamu dibuang ke dalam api neraka dengan kedua-dua belah tangan atau kaki.
\x - \xo 18.8: \xt Mat 5.30\x*
\v 9 Jika matamu menyebabkan kamu berdosa, cungkillah dan buanglah mata itu! Lebih baik kamu hidup dengan Allah tanpa sebelah mata, daripada kamu dibuang ke dalam api neraka dengan kedua-dua belah mata.''
\x - \xo 18.9: \xt Mat 5.29\x*
\s Perumpamaan tentang Domba yang Sesat
\r (Luk 15.3--7)
\p
\v 10 "Awas! Jangan hina salah seorang pengikut-Ku yang kecil ini. Ketahuilah, malaikat-malaikat mereka sentiasa di hadirat Bapa-Ku di syurga.
\p
\v 11 Anak Manusia datang untuk menyelamatkan orang yang sesat!\f b  Beberapa buah naskhah menambahkan ayat ini (lihat Luk 19.10).\f*
\x - \xo 18.11:\xt Luk. 19.10\x*
\p
\v 12 Bagaimanakah pendapat kamu? Apakah yang akan dilakukan oleh seorang yang mempunyai seratus ekor domba, jika seekor daripada kawanan domba itu sesat? Tentunya orang itu akan meninggalkan sembilan puluh sembilan ekor domba yang sedang meragut rumput di bukit, lalu pergi mencari domba yang sesat itu.
\v 13 Ketahuilah! Apabila dia menjumpai domba itu, kegembiraannya atas domba yang seekor itu lebih besar daripada kegembiraannya atas sembilan puluh sembilan ekor domba lainnya yang tidak sesat.
\v 14 Demikian juga Bapa kamu\f c Bapa kamu:  Beberapa buah naskhah kuno:  Bapa-Ku.\f* yang di syurga tidak mahu salah seorang pengikut-Ku yang kecil ini sesat.''
\s Jika Saudaramu Berdosa
\p
\v 15 "Jika saudaramu berdosa terhadapmu,\f d  Dalam beberapa buah naskhah kuno tidak terdapat:  terhadapmu.\f* pergilah kepadanya dan tunjukkan kesalahannya. Lakukan hal ini dengan diam-diam antara kamu berdua sahaja. Jika dia menurut kata-katamu, maka kamu berjaya mendapat kembali saudaramu.
\x - \xo 18.15: \xt Luk 17.3\x*
\v 16 Tetapi jika tidak, bawalah seorang atau dua orang bersama-samamu. Berbuatlah demikian kerana di dalam Alkitab tertulis, `Tiap-tiap tuduhan harus dikuatkan oleh kesaksian dua atau tiga orang saksi.'
\x - \xo 18.16: \xt Ul 19.15\x*
\v 17 Jika dia tidak mahu menerima nasihat mereka, beritahukan perkara itu kepada jemaah. Akhirnya jika dia masih tidak mahu menerima nasihat jemaah, anggaplah dia sebagai orang yang tidak mengenal Allah atau sebagai pemungut cukai.''
\s Yang Dilarang dan yang Diizinkan
\p
\v 18 "Ketahuilah, apa yang kamu larang di dunia, akan dilarang juga di syurga. Apa yang kamu izinkan di dunia, akan diizinkan juga di syurga.
\x - \xo 18.18: \xt Mat 16.19; Yoh 20.23\x*
\p
\v 19 Ketahuilah juga, setiap kali dua orang antara kamu di dunia ini bersetuju berdoa bagi perkara apa sahaja, doa itu akan dikabulkan oleh Bapa-Ku di syurga.
\v 20 Hal itu demikian kerana apabila dua atau tiga orang berkumpul kerana Aku, Aku pun di situ bersama-sama mereka.''
\s Perumpamaan tentang Pegawai yang Tidak Mahu Mengampuni Orang
\p
\v 21 Petrus datang kepada Yesus dan bertanya, "Ya Tuhan, jika saudaraku berdosa terhadap aku, berapa kalikah harus aku ampuni dia? Sehingga tujuh kalikah?''
\p
\v 22 Yesus menjawab, "Bukan tujuh kali, tetapi tujuh puluh kali tujuh kali!\f e tujuh puluh kali tujuh kali:  atau  tujuh puluh tujuh kali.\f*
\x - \xo 18.21--22: \xt Luk 17.3--4\x*
\x - \xo 18.22: \xt Kej 4.24\x*
\v 23 Aku berkata demikian, kerana apabila Allah memerintah keadaannya seperti berikut. Seorang raja hendak memeriksa akaun pegawai-pegawainya.
\v 24 Apabila raja mula berbuat demikian, salah seorang pegawainya yang meminjam wang beratus-ratus juta dibawa menghadap.
\v 25 Pegawai itu tidak mempunyai cukup wang untuk melunaskan hutangnya. Oleh itu, raja memberikan perintah supaya pegawai itu dijual sebagai hamba bersama-sama anak isterinya dan segala harta miliknya, untuk melunaskan hutang.
\v 26 Pegawai itu sujud di hadapan raja dan memohon, `Bersabarlah terhadap hamba. Hamba akan melunaskan segala hutang hamba.'
\v 27 Raja itu kasihan kepadanya lalu menghapuskan semua hutangnya dan membebaskan dia.
\p
\v 28 Tetapi apabila pegawai itu keluar, dia berjumpa dengan seorang pegawai lain yang berhutang wang beberapa ratus sahaja kepadanya. Dia menangkap rakannya, lalu mencekiknya dan berkata, `Lunaskan semua hutangmu.'
\v 29 Rakannya itu sujud di hadapannya dan memohon, `Bersabarlah, aku akan melunaskan hutangku!'
\v 30 Tetapi pegawai itu tidak menghiraukan permohonan rakannya. Sebaliknya, dia memberikan perintah supaya rakannya dipenjarakan sehingga dia melunaskan hutangnya.
\v 31 Apabila pegawai-pegawai yang lain melihat hal itu, mereka sangat sedih dan melaporkan segala perkara itu kepada raja.
\v 32 Lalu raja memanggil pegawai yang jahat itu dan bertitah, `Hai hamba yang jahat! Semua hutangmu sudah dihapuskan kerana kamu memohon supaya beta mengampunimu.
\v 33 Sepatutnya kamu mengasihani rakanmu, sebagaimana beta sudah mengasihani kamu.'
\v 34 Raja sangat murka, lalu pegawai yang jahat itu dipenjarakan dan dihukum sehingga semua hutangnya dilunaskan.''
\p
\v 35 Yesus mengakhiri ceritanya dan berkata, "Demikianlah Bapa-Ku yang di syurga akan memperlakukan setiap orang daripada kamu, jika kamu tidak mengampuni saudaramu dengan ikhlas.''
\c 19
\s Ajaran Yesus tentang Perceraian
\r (Mrk 10.1--12)
\p
\v 1 Setelah Yesus mengatakan semua perkara itu, Dia meninggalkan Galilea lalu pergi ke daerah Yudea di seberang Sungai Yordan.
\v 2 Banyak orang mengikut Dia, dan Dia menyembuhkan orang sakit di situ.
\p
\v 3 Beberapa orang Farisi datang untuk memerangkap Yesus. Mereka bertanya, "Adakah Taurat kita membenarkan seorang lelaki menceraikan isterinya dengan sebarang alasan?''
\p
\v 4 Yesus menjawab, "Belum pernahkah kamu baca ayat Alkitab yang mengatakan bahawa pada mulanya Allah menjadikan orang lelaki dan perempuan?
\x - \xo 19.4: \xt Kej 1.27, 5.2\x*
\v 5 Kemudian Allah berfirman, `Itulah sebabnya seorang lelaki meninggalkan ibu bapanya dan bersatu dengan isterinya, lalu kedua-duanya menjadi satu.'
\x - \xo 19.5: \xt Kej 2.24\x*
\v 6 Dengan demikian mereka bukan lagi dua orang, tetapi satu. Oleh itu mereka yang telah disatukan oleh Allah, tidak boleh dipisahkan oleh manusia.''
\p
\v 7 Orang Farisi di situ bertanya kepada Yesus, "Jika demikian, mengapa Musa memberikan hukum yang membenarkan seseorang menceraikan isterinya asal menulis surat cerai?''
\x - \xo 19.7: \xt Ul 24.1--4; Mat 5.31\x*
\p
\v 8 Yesus menjawab, "Musa membenarkan kamu menceraikan isteri kerana kamu terlalu sukar diajar. Tetapi sebenarnya bukanlah demikian pada mulanya.
\v 9 Ketahuilah, sesiapa menceraikan isterinya, kecuali kerana perzinaan, orang itu berzina jika dia berkahwin lagi dengan wanita lain.''
\x - \xo 19.9: \xt Mat 5.32; 1 Kor 7.10--11\x*
\p
\v 10 Pengikut-pengikut Yesus berkata kepada-Nya, "Jika demikian halnya dengan kehidupan suami isteri, lebih baik tidak berkahwin.''
\p
\v 11 Yesus menjawab, "Tidak semua orang dapat menerima ajaran ini, hanya mereka yang sudah dikurniai oleh Allah kemampuan untuk menerimanya.
\v 12 Banyak sebabnya mengapa orang tidak berkahwin: Ada yang dilahirkan demikian, ada yang dijadikan mandul, dan ada pula yang tidak berkahwin supaya dapat mengabdikan diri kepada Allah.\f J dapat mengabdikan diri kepada Allah;  Harfiah:  Kerajaan Syurga.\f* Biarlah orang yang sanggup menerima ajaran ini, berbuat demikian.''
\s Yesus Memberkati Kanak-Kanak
\r (Mrk 10.13--16; Luk 18.15--17)
\p
\v 13 Beberapa orang membawa kanak-kanak kepada Yesus supaya Yesus meletakkan tangan-Nya pada kepala kanak-kanak itu dan mendoakan mereka. Tetapi pengikut-pengikut Yesus memarahi orang yang membawa semua kanak-kanak itu.
\v 14 Yesus berkata kepada pengikut-pengikut-Nya, "Biarlah kanak-kanak itu datang kepada-Ku! Jangan larang mereka, kerana orang seperti inilah yang menikmati Pemerintahan Allah.''
\p
\v 15 Yesus meletakkan tangan-Nya pada kepala semua kanak-kanak itu. Kemudian Dia pergi.
\s Orang Muda yang Kaya
\r (Mrk 10.17--31; Luk 18.18--30)
\p
\v 16 Pada suatu hari seorang lelaki datang kepada Yesus. Dia bertanya, "Guru, perbuatan baik apakah yang harus saya lakukan supaya beroleh hidup sejati dan kekal?''
\p
\v 17 Yesus menjawab, "Mengapakah kamu bertanya kepada-Ku tentang apa yang baik? Hanya Allah yang baik. Taatilah hukum Allah jika kamu hendak beroleh hidup sejati dan kekal.''
\p
\v 18 "Hukum yang mana?'' tanya orang itu.
\p Yesus menjawab, "Jangan membunuh; jangan berzina; jangan mencuri; jangan berikan kesaksian palsu;
\x - \xo 19.18: \xt Kel 20.13--16; Ul 5.17--20\x*
\v 19 hormatilah ibu bapamu; dan kasihilah sesama manusia seperti kamu mengasihi dirimu sendiri.''
\x - \xo 19.19: \xt Kel 20.12; Im 19.18; Ul 5.16\x*
\p
\v 20 "Semua hukum ini sudah saya taati,'' jawab orang muda itu. "Adakah lagi yang harus saya lakukan?''
\p
\v 21 Yesus berkata kepadanya, "Jika kamu hendak menjadi sempurna, pergilah jual segala sesuatu yang kamu miliki, dan berikan wangnya kepada orang miskin, maka kamu akan beroleh harta di syurga. Kemudian marilah, ikutlah Aku.''
\p
\v 22 Apabila orang muda itu mendengar hal ini, dia meninggalkan tempat itu dengan susah hati kerana dia sangat kaya.
\p
\v 23 Lalu Yesus berkata kepada pengikut-pengikut-Nya, "Ketahuilah, susah sekali bagi seorang kaya menikmati Pemerintahan Allah.
\v 24 Aku berkata kepada kamu: Lebih mudah bagi seekor unta memasuki lubang jarum daripada seorang kaya menikmati Pemerintahan Allah.''
\p
\v 25 Apabila pengikut-pengikut Yesus mendengar kata-kata-Nya, mereka sangat hairan. Mereka berkata, "Jika demikian siapakah yang boleh diselamatkan?''
\p
\v 26 Yesus memandang mereka lalu berkata, "Hal ini mustahil bagi manusia, tetapi Allah dapat melakukan segala perkara!''
\p
\v 27 Lalu Petrus berkata, "Lihatlah, kami sudah meninggalkan segala-galanya lalu mengikut Guru. Apakah yang akan kami terima daripada Allah?''
\p
\v 28 Yesus berkata kepada mereka, "Percayalah bahawa pada masa Anak Manusia duduk di atas takhta-Nya yang mulia di Dunia Baru Allah, kamu dua belas orang pengikut-Ku juga akan duduk di atas takhta dan memerintah dua belas suku Israel!
\x - \xo 19.28: \xt Mat 25.31; Luk 22.30\x*
\v 29 Setiap orang yang sudah meninggalkan rumah, atau saudara lelaki, atau saudara perempuan, atau ibu bapa, atau anak-anak, atau ladang kerana Aku, akan menerima seratus kali ganda apa yang sudah ditinggalkan, serta menerima hidup sejati dan kekal.
\v 30 Tetapi banyak orang yang sekarang ini terdahulu akan menjadi yang terakhir, dan yang sekarang ini terakhir akan menjadi yang terdahulu.''
\x - \xo 19.30: \xt Mat 20.16; Luk 13.30\x*
\c 20
\s Perumpamaan tentang Pekerja di Ladang Anggur
\p
\v 1 "Apabila Allah memerintah, keadaannya seperti perumpamaan ini. Seorang pemilik ladang anggur keluar pada waktu fajar untuk mengupah orang bekerja di ladangnya.
\v 2 Dia bersetuju membayar mereka upah yang biasa dibayar untuk kerja sehari, iaitu sekeping wang perak. Lalu dia menyuruh mereka bekerja di ladang anggurnya.
\v 3 Pada pukul sembilan pagi, pemilik ladang itu pergi lagi ke pasar dan melihat beberapa orang sedang menganggur.
\v 4 Dia berkata kepada mereka, `Pergilah bekerja di ladang anggurku. Aku akan membayar kamu dengan upah yang berpatutan.'
\v 5 Mereka pun pergi. Pada pukul dua belas tengah hari dan juga pada pukul tiga petang, pemilik ladang itu melakukan hal yang sama.
\v 6 Pada kira-kira pukul lima petang dia pergi lagi ke pasar dan nampak beberapa orang masih menganggur. Dia bertanya kepada mereka, `Mengapa sepanjang hari kamu membuang masa tanpa melakukan apa-apa?'
\v 7 Mereka menjawab, `Tidak ada orang yang mengupah kami untuk bekerja.' `Jika demikian, pergilah bekerja di ladang anggurku,' kata pemilik ladang itu.
\p
\v 8 Pada petang hari, pemilik ladang anggur itu berkata kepada ketua para pekerja, `Panggillah pekerja-pekerja itu dan bayarlah upah masing-masing, mulai daripada pekerja yang datang terakhir sampai kepada pekerja yang datang awal sekali.'
\x - \xo 20.8: \xt Im 19.13; Ul 24.15\x*
\v 9 Pekerja yang mula bekerja dari pukul lima petang, masing-masing menerima upah sehari sebanyak sekeping wang perak.
\v 10 Oleh itu pekerja yang diupah sejak pagi berharap menerima lebih, tetapi mereka diberikan sekeping wang perak juga.
\v 11 Apabila mereka menerima wang itu, mereka mula bersungut-sungut terhadap pemilik ladang itu.
\v 12 Mereka berkata, `Pekerja-pekerja yang datang terakhir itu bekerja hanya satu jam, sedangkan kami bekerja sepanjang hari di bawah terik matahari. Tetapi jumlah yang tuan bayar kepada mereka sama dengan jumlah yang tuan bayar kepada kami!'
\p
\v 13 Pemilik ladang anggur itu menjawab salah seorang daripada mereka, `Dengarlah, kawan! Aku tidak menipu kamu. Bukankah kamu bersetuju bekerja dengan upah sekeping wang perak sehari?
\v 14 Ambillah upahmu dan pulanglah. Aku memang hendak memberi pekerja yang datang terakhir itu, upah sebanyak yang kamu terima.
\v 15 Tidakkah aku berhak berbuat sekehendak hatiku dengan wangku sendiri? Mengapakah kamu cemburu kerana aku murah hati?' ''
\p
\v 16 Lalu Yesus berkata lagi, "Demikianlah orang yang terakhir akan menjadi yang terdahulu, dan orang yang terdahulu akan menjadi yang terakhir.''
\x - \xo 20.16: \xt Mat 19.30; Mrk 10.31; Luk 13.30\x*
\s Kali Ketiga Yesus Berkata-kata tentang Kematian-Nya
\r (Mrk 10.32--34; Luk 18.31--34)
\p
\v 17 Yesus dan dua belas orang pengikut-Nya pergi ke Yerusalem. Di tengah perjalanan, Yesus mengajak mereka ke tepi lalu berkata kepada mereka sahaja,
\v 18 "Dengarlah, kita sekarang menuju ke Yerusalem. Di sana Anak Manusia akan diserahkan kepada ketua imam dan guru Taurat. Mereka akan menjatuhkan hukuman mati kepada-Nya,
\v 19 lalu menyerahkan Dia kepada orang bukan Yahudi, yang akan mengolok-olok Dia, menyesah Dia, dan menyalibkan Dia. Tetapi pada hari ketiga, Dia akan dibangkitkan semula.''
\s Permintaan Seorang Ibu
\r (Mrk 10.35--45)
\p
\v 20 Kemudian isteri Zebedeus datang kepada Yesus dengan kedua-dua orang anaknya. Dia berlutut di hadapan Yesus dan meminta sesuatu daripada-Nya.
\p
\v 21 "Apakah kehendakmu?'' tanya Yesus.
\p Ibu itu menjawab, "Berjanjilah bahawa apabila Tuan menjadi Raja, kedua-dua orang anak saya akan duduk di sebelah kanan dan kiri Tuan.''
\p
\v 22 Yesus berkata kepada kedua-dua orang anak lelaki ibu itu, "Kamu tidak tahu apa yang kamu minta. Sanggupkah kamu minum dari cawan penderitaan yang akan Aku minum?''
\p "Sanggup,'' jawab mereka.
\p
\v 23 Yesus berkata kepada mereka, "Memang kamu akan minum dari cawan penderitaan-Ku. Tetapi Aku tidak berhak menentukan orang yang akan duduk di sebelah kanan atau kiri-Ku. Bapa-Ku yang menentukan siapa orang yang akan duduk di tempat itu.''
\p
\v 24 Apabila sepuluh orang pengikut-Nya yang lain mendengar hal itu, mereka marah terhadap dua orang bersaudara itu.
\v 25 Oleh itu Yesus memanggil mereka semua lalu berkata, "Kamu tahu bahawa para penguasa bangsa yang tidak mengenal Allah menindas rakyat. Para pemimpin mereka selalu menekan rakyat.
\v 26 Tetapi tidak demikian halnya dengan kamu. Jika seorang antara kamu hendak menjadi orang besar, dia harus melayani orang lain.
\x - \xo 20.25--26: \xt Luk 22.25--26\x*
\v 27 Jika seorang antara kamu hendak menjadi yang pertama, dia harus menjadi hamba kamu semua.
\x - \xo 20.26--27: \xt Mat 23.11; Mrk 9.35; Luk 22.26\x*
\v 28 Kamu harus berbuat demikian kerana Anak Manusia tidak datang untuk dilayani; Dia datang untuk melayani orang serta menyerahkan nyawa-Nya untuk membebaskan banyak orang.''
\s Yesus Menyembuhkan Dua Orang Buta
\r (Mrk 10.46--52; Luk 18.35--43)
\p
\v 29 Ketika Yesus dan pengikut-pengikut-Nya meninggalkan Yerikho, banyak orang mengikut mereka.
\v 30 Dua orang buta yang duduk di pinggir jalan mendengar bahawa Yesus sedang lalu di situ. Mereka mula berseru, "Ya Anak Daud, kasihanilah kami!''
\p
\v 31 Orang ramai memarahi mereka dan menyuruh mereka diam. Tetapi lebih kuat lagi mereka berseru, "Ya Anak Daud, kasihanilah kami!''
\p
\v 32 Yesus berhenti dan memanggil mereka. Dia bertanya, "Apakah yang kamu mahu Aku lakukan untuk kamu?''
\p
\v 33 Mereka menjawab, "Tuan, kami ingin melihat!''
\p
\v 34 Yesus mengasihani mereka. Dia menyentuh mata mereka, dan dengan segera mereka dapat melihat. Lalu mereka mengikut Yesus.
\c 21
\s Yesus Masuk ke Yerusalem
\r (Mrk 11.1--11; Luk 19.28--40; Yoh 12.12--19)
\p
\v 1 Semasa mendekati Yerusalem, Yesus dan pengikut-pengikut-Nya tiba di Betfage, sebuah pekan di Bukit Zaitun. Di situ Yesus menyuruh dua orang pengikut-Nya pergi terlebih dahulu.
\v 2 Yesus berkata kepada mereka, "Pergilah ke pekan yang di hadapan itu. Sebaik sahaja kamu memasuki pekan itu, kamu akan nampak seekor keldai yang terikat, dan anaknya pun di situ. Lepaskan keldai itu dan bawa kedua-duanya kepada-Ku.
\v 3 Jika ada orang mengatakan sesuatu, katakan kepadanya, `Tuhan\f f Tuhan;  atau  Pemiliknya.\f* memerlukannya.' Dengan segera orang itu akan membenarkan kedua-dua ekor keldai itu dibawa pergi.''
\p
\v 4 Hal ini berlaku supaya terjadilah apa yang dikatakan oleh nabi,
\q1
\v 5 "Katakanlah kepada kota Sion,
\q2 Rajamu sedang datang kepada kamu.
\q1 Dia rendah hati dan menunggang seekor keldai,
\q2 Dia datang mengendarai anak keldai yang muda.''
\x - \xo 21.5: \xt Za 9.9\x*
\p
\v 6 Kedua-dua orang pengikut itu pun pergi dan melakukan seperti yang diarahkan oleh Yesus.
\v 7 Mereka membawa kedua-dua ekor keldai itu, lalu mengalasi punggung keldai dengan jubah mereka. Kemudian Yesus menungganginya.
\v 8 Banyak orang membentangkan jubah di atas jalan, sementara yang lain mengerat ranting-ranting pokok, lalu menyelerakkannya di jalan.
\v 9 Orang ramai yang berjalan di hadapan dan yang mengikut di belakang Yesus mula berseru-seru, "Pujilah Anak Daud! Diberkatilah Dia yang datang dengan nama Tuhan! Pujilah Allah!''
\x - \xo 21.9: \xt Mzm 118.25, 26\x*
\p
\v 10 Apabila Yesus masuk ke Yerusalem, seluruh kota menjadi gempar. Orang bertanya, "Siapakah dia?''
\fig 1K,100,15B *Jalan kecil di kota Yerusalem (21.10)*
\p
\v 11 "Dia Yesus, nabi dari Nasaret di Galilea,'' jawab orang ramai yang mengiringi Yesus.
\s Yesus Masuk ke Rumah Tuhan
\r (Mrk 11.15--19; Luk 19.45--48; Yoh 2.13--22)
\p
\v 12 Yesus masuk ke Rumah Tuhan, lalu mengusir semua orang yang berjual beli di situ. Dia menunggangbalikkan meja para penukar wang dan bangku para penjual burung merpati.
\v 13 Yesus berkata kepada mereka, "Di dalam Alkitab tertulis bahawa Allah berfirman, `Rumah-Ku akan disebut rumah tempat berdoa.' Tetapi kamu menjadikannya tempat persembunyian perompak!''
\x - \xo 21.13: \xt Yes 56.7; Yer 7.11\x*
\p
\v 14 Orang buta dan orang tempang datang kepada Yesus di Rumah Tuhan dan Yesus menyembuhkan mereka.
\v 15 Ketua imam dan guru Taurat marah apabila mereka melihat mukjizat-mukjizat yang dilakukan oleh Yesus. Mereka marah juga apabila mendengar anak-anak berseru-seru di Rumah Tuhan, "Pujilah Anak Daud!''
\p
\v 16 Mereka berkata kepada Yesus, "Adakah kamu mendengar apa yang dikatakan oleh mereka?'' "Tentu sahaja,'' jawab Yesus. "Belum pernahkah kamu baca ayat Alkitab berikut, `Ya Allah, Engkau telah mengajar anak-anak dan bayi mengucapkan pujian yang sempurna.' ''
\x - \xo 21.16: \xt Mzm 8.3\x*
\p
\v 17 Yesus meninggalkan mereka, lalu keluar dari kota itu dan pergi ke Betania. Dia bermalam di situ.
\s Yesus Mengutuk Pokok Ara
\r (Mrk 11.12--14, 20--24)
\p
\v 18 Keesokan paginya, dalam perjalanan kembali ke kota, Yesus lapar.
\v 19 Dia melihat sebatang pokok ara di pinggir jalan. Dia menghampiri pokok itu, tetapi tidak mendapati satu buah ara pun. Dia mendapati daun sahaja. Yesus berkata kepada pokok itu, "Hai pokok, engkau tidak akan berbuah lagi!'' Dengan segera pokok ara itu layu.
\p
\v 20 Apabila pengikut-pengikut Yesus nampak kejadian itu, mereka hairan. Mereka bertanya, "Bagaimanakah pokok ara itu layu dengan serta-merta?''
\p
\v 21 "Ketahuilah,'' jawab Yesus, "jika kamu percaya kepada Allah dan tidak ragu-ragu, kamu akan dapat melakukan apa yang telah Aku lakukan terhadap pokok ara ini. Bukan itu sahaja, bahkan kamu akan dapat berkata kepada bukit ini, `Terangkatlah dan terbuanglah ke dalam laut!' Hal itu pun akan berlaku.
\x - \xo 21.21: \xt Mat 17.20; 1 Kor 13.2\x*
\v 22 Apabila kamu berdoa dan percaya bahawa Allah akan melakukan apa yang kamu minta, maka Dia akan melakukannya.''
\s Pertanyaan tentang Hak Yesus
\r (Mrk 11.27--33; Luk 20.1--8)
\p
\v 23 Yesus kembali ke Rumah Tuhan. Semasa Dia mengajar, ketua imam dan pemimpin masyarakat Yahudi datang kepada-Nya dan bertanya, "Dengan hak siapakah kamu melakukan perkara-perkara ini? Siapakah yang memberikan hak ini kepadamu?''
\p
\v 24 Yesus menjawab, "Aku akan bertanya satu soalan sahaja. Jika kamu menjawabnya, Aku akan memberitahu kamu dengan hak siapa Aku melakukan perkara-perkara ini.
\v 25 Dengan hak siapa Yohanes membaptis orang? Dengan hak Allah atau manusia?''
\p Mereka mula berbincang sesama sendiri, "Apakah yang akan kita katakan? Jika kita menjawab, `Dengan hak Allah,' Dia akan berkata, `Mengapakah kamu tidak percaya kepada Yohanes?'
\v 26 Tetapi jika kita berkata, `Dengan hak manusia,' kita takut akan apa yang mungkin dilakukan orang ramai, kerana mereka semua yakin bahawa Yohanes seorang nabi.''
\v 27 Oleh itu, mereka menjawab, "Kami tidak tahu.''
\p Yesus berkata kepada mereka, "Jika demikian Aku pun tidak mahu memberitahu kamu dengan hak siapa Aku melakukan perkara-perkara ini.''
\s Perumpamaan tentang Dua Orang Anak Lelaki
\p
\v 28 "Sekarang bagaimana pendapat kamu?'' kata Yesus selanjutnya. "Ada seorang bapa yang mempunyai dua orang anak lelaki. Dia pergi kepada anaknya yang sulung dan berkata, `Pergilah bekerja di ladang anggur hari ini.'
\v 29 Anaknya menjawab, `Saya tidak mahu,' tetapi kemudian anak itu mengubah fikirannya lalu pergi ke ladang anggur itu.
\v 30 Kemudian bapa itu pergi kepada anaknya yang kedua, dan mengatakan hal yang sama. `Baiklah ayah,' jawab anaknya yang kedua. Tetapi dia tidak pergi.
\v 31 Yang manakah antara kedua-dua orang anak itu melakukan kehendak bapanya?''
\p "Anak yang sulung,'' jawab mereka.
\p Oleh itu Yesus berkata kepada mereka, "Ketahuilah! Pemungut cukai dan pelacur akan menikmati Pemerintahan Allah lebih dahulu daripada kamu.
\v 32 Yohanes Pembaptis datang kepada kamu dan menunjukkan cara hidup yang dikehendaki oleh Allah,\f g cara hidup yang dikehendaki oleh Allah;  Harfiah:  jalan kebenaran.\f* tetapi kamu tidak mahu percaya kepada ajarannya. Sebaliknya pemungut cukai dan pelacur percaya kepada ajarannya. Meskipun kamu telah melihat pemungut cukai dan pelacur berbuat demikian, kamu tidak mahu mengubah fikiran dan percaya kepada ajarannya.''
\x - \xo 21.32: \xt Luk 3.12, 7.29--30\x*
\s Perumpamaan tentang Penyewa-Penyewa Ladang Anggur
\r (Mrk 12.1--12; Luk 20.9--19)
\p
\v 33 "Dengarlah sebuah perumpamaan lain,'' kata Yesus. "Seorang pemilik tanah mempunyai ladang anggur. Dia memasang pagar di sekelilingnya, menggali lubang tempat memeras buah anggur, dan mendirikan menara tempat berkawal. Kemudian dia menyewakan ladang anggur itu kepada beberapa orang, lalu dia berangkat ke negeri lain.
\x - \xo 21.33: \xt Yes 5.1--2\x*
\v 34 Apabila tiba masanya untuk mengumpulkan buah anggur, pemilik ladang itu mengutus hamba-hambanya kepada penyewa-penyewa ladang itu untuk menerima hasil bahagiannya.
\v 35 Tetapi penyewa-penyewa ladang itu menangkap hamba-hamba pemilik ladang itu; ada yang dipukul, ada yang dibunuh, dan ada lagi yang direjam.
\v 36 Sekali lagi pemilik ladang itu mengutus hamba-hamba lain, lebih banyak daripada yang dahulu. Tetapi hamba-hamba itu juga menerima perlakuan yang sama.
\v 37 Akhirnya pemilik ladang itu mengutus anaknya kepada mereka. Dia berkata dalam hati, `Tentu mereka akan menghormati anakku.'
\v 38 Tetapi apabila penyewa-penyewa ladang itu nampak anak pemilik ladang itu, mereka berkata sesama sendiri, `Ini dia anak pemilik ladang. Marilah kita bunuh dia, supaya kita dapat hartanya!'
\v 39 Oleh itu mereka menangkap anak itu, membuang dia ke luar ladang, dan membunuh dia.''
\p
\v 40 Kemudian Yesus bertanya, "Apabila pemilik ladang anggur itu kembali, apakah yang akan dilakukannya kepada penyewa-penyewa ladang itu?''
\p
\v 41 Mereka menjawab, "Tentu dia akan membunuh semua orang jahat itu, lalu menyewakan ladang anggur itu kepada penyewa-penyewa lain yang mahu memberikan hasil bahagiannya pada musim anggur.''
\p
\v 42 Yesus berkata kepada mereka, "Belum pernahkah kamu baca apa yang tertulis di dalam Alkitab?
\q1 `Batu yang dibuang oleh pembina bangunan
\q2 telah menjadi batu yang paling utama.
\q1 Inilah perbuatan Tuhan;
\q2 alangkah indahnya!' ''
\x - \xo 21.42: \xt Mzm 118.22--23\x*
\p
\v 43 Yesus berkata lagi, "Ketahuilah! Hak untuk menikmati Pemerintahan Allah akan diambil daripada kamu, lalu diserahkan kepada orang yang memberikan hasil yang dikehendaki oleh Allah.'' \v 44 Sesiapa yang jatuh pada batu itu akan hancur; dan sesiapa yang ditimpa batu itu akan tergilas menjadi debu.\f h  Beberapa buah naskhah menambahkan ayat ini (lihat Luk 20.18).\f*
\p
\v 45 Ketua imam dan orang Farisi mendengar perumpamaan-perumpamaan Yesus, dan mereka tahu bahawa Yesus berkata-kata tentang mereka.
\v 46 Oleh itu mereka cuba menangkap Yesus. Tetapi mereka takut akan orang ramai, yang menganggap Yesus sebagai nabi.
\c 22
\s Perumpamaan tentang Majlis Perkahwinan
\r (Luk 14.15--24)
\p
\v 1 Yesus berkata-kata lagi kepada orang ramai dengan menggunakan perumpamaan.
\v 2 Dia berkata, "Apabila Allah memerintah, keadaannya seperti perumpamaan ini. Seorang raja mengadakan majlis perkahwinan untuk puteranya.
\v 3 Raja menyuruh hamba-hambanya memberitahu para jemputan supaya datang ke majlis jamuan itu. Tetapi mereka tidak mahu datang.
\v 4 Kemudian raja itu menyuruh hamba-hambanya yang lain. Raja bertitah, `Beritahu para jemputan itu bahawa jamuan sudah disiapkan; lembu jantan dan anak-anak lembu yang terbaik sudah disembelih, dan semuanya sudah tersedia. Datanglah ke majlis perkahwinan!'
\v 5 Tetapi para jemputan itu tidak peduli. Mereka pergi melakukan pekerjaan masing-masing: Yang seorang pergi ke ladang, yang seorang lagi pergi ke kedai,
\v 6 sedang yang lain menangkap hamba-hamba itu, lalu memukul dan membunuh mereka.
\v 7 Raja itu sangat murka dan menyuruh askar-askarnya membunuh semua pembunuh itu serta membakar kota mereka.
\v 8 Lalu raja memanggil hamba-hambanya dan bertitah, `Majlis perkahwinan sudah siap, tetapi semua orang yang dijemput itu tidak layak menerima jemputan itu.
\v 9 Sekarang pergilah ke jalan raya dan jemputlah seberapa banyak mungkin orang yang kamu temui, ke majlis perkahwinan ini.'
\v 10 Demikianlah hamba-hamba raja itu pergi ke jalan raya dan mengumpulkan semua orang yang dijumpai mereka, orang yang baik mahupun yang jahat. Lalu penuhlah balai majlis jamuan itu dengan tetamu.
\p
\v 11 Raja itu masuk untuk melihat para tetamunya, dan raja nampak seorang yang tidak memakai pakaian pesta.
\v 12 Raja bertitah kepadanya, `Kawan, engkau tidak memakai pakaian pesta. Engkau tidak patut berada di sini.' Orang itu tidak berkata sepatah pun.
\v 13 Lalu raja itu bertitah kepada hamba-hambanya, `Ikat kaki dan tangan orang ini, dan buang dia ke luar ke tempat yang gelap. Di sana orang akan menangis dan menderita.' ''
\x - \xo 22.13: \xt Mat 8.12, 25.30; Luk 13.28\x*
\p
\v 14 Lalu Yesus mengakhiri perumpamaan itu sambil berkata, "Banyak yang dijemput, tetapi hanya sedikit yang terpilih.''
\s Pertanyaan tentang Pembayaran Cukai
\r (Mrk 12.13--17; Luk 20.20--26)
\p
\v 15 Beberapa orang Farisi pergi dan berkomplot untuk memerangkap Yesus dengan pertanyaan.
\v 16 Mereka mengutus pengikut-pengikut mereka dan beberapa orang anggota golongan Herodes kepada Yesus. Mereka yang diutus berkata, "Guru, kami tahu bahawa guru jujur. Dengan terus terang guru mengajarkan kehendak Allah bagi manusia. Guru tidak menghiraukan pendapat orang lain, kerana guru tidak memandang kedudukan orang.
\v 17 Oleh itu, beritahu kami pendapat guru. Menurut Taurat, bolehkah kita bayar cukai kepada Kaisar Roma? Haruskah kita bayar cukai atau tidak?''
\p
\v 18 Yesus mengetahui maksud mereka yang jahat itu, lalu berkata, "Kamu munafik! Mengapa kamu cuba memerangkap Aku?
\v 19 Tunjukkan mata wang yang kamu gunakan untuk membayar cukai!''
\p Lalu mereka memberikan mata wang itu kepada Yesus.
\v 20 Yesus bertanya kepada mereka, "Gambar dan nama siapakah ini?''
\p
\v 21 "Kaisar,'' jawab mereka.
\p Oleh itu Yesus berkata kepada mereka, "Jika demikian, berikan apa yang menjadi milik Kaisar kepada Kaisar, dan berikan apa yang menjadi milik Allah kepada Allah.''
\p
\v 22 Apabila mereka mendengar penjelasan itu, mereka hairan. Mereka meninggalkan Yesus lalu pergi.
\s Pertanyaan tentang Kebangkitan daripada Kematian
\r (Mrk 12.18--27; Luk 20.27--40)
\p
\v 23 Pada hari itu juga, beberapa orang Saduki datang kepada Yesus. Mereka berpendapat bahawa orang mati tidak akan bangkit semula.
\x - \xo 22.23: \xt Kis 23.8\x*
\v 24 "Guru,'' kata mereka, "Musa mengajarkan demikian: Jika seorang lelaki meninggal tanpa mempunyai anak, maka saudara lelakinya harus berkahwin dengan balunya untuk memberikan keturunan kepada orang yang sudah meninggal itu.'
\x - \xo 22.24: \xt Ul 25.5\x*
\v 25 Dahulu ada tujuh orang adik-beradik tinggal di sini. Yang sulung berkahwin lalu meninggal tanpa mempunyai anak. Oleh itu, saudara yang kedua berkahwin dengan balunya.
\v 26 Saudara yang kedua pun meninggal tanpa mempunyai anak. Hal yang sama berlaku kepada saudara yang ketiga dan seterusnya sehingga kepada yang ketujuh.
\v 27 Akhirnya wanita itu meninggal.
\v 28 Pada hari kebangkitan orang mati, isteri siapakah wanita itu? Mereka semua telah berkahwin dengan dia.''
\p
\v 29 Yesus menjawab, "Pendapat kamu salah sekali! Kamu tidak memahami Alkitab ataupun kuasa Allah.
\v 30 Apabila orang mati dibangkitkan semula, mereka akan menjadi seperti malaikat di syurga: Mereka tidak berkahwin.
\v 31 Tentang orang mati dibangkitkan semula, belum pernahkah kamu baca apa yang difirmankan oleh Allah? Allah berfirman,
\v 32 `Akulah Allah yang disembah Abraham, Ishak, dan Yakub.' Oleh itu, Dia Allah orang hidup, bukan Allah orang mati.''
\x - \xo 22.32: \xt Kel 3.6\x*
\p
\v 33 Apabila orang ramai mendengar penjelasan Yesus, mereka hairan mendengar ajaran-Nya.
\s Perintah yang Terutama
\r (Mrk 12.28--34; Luk 10.25--28)
\p
\v 34 Apabila orang Farisi mendengar bahawa Yesus telah menyebabkan orang Saduki tidak dapat berkata sepatah pun, mereka datang berkumpul.
\v 35 Lalu seorang guru Taurat antara mereka, cuba memerangkap Yesus dengan sebuah pertanyaan.
\v 36 Dia bertanya, "Guru, perintah manakah yang paling utama dalam Taurat?''
\p
\v 37 Yesus menjawab, " `Kasihilah Tuhan Allahmu dengan sepenuh hatimu, dengan segenap jiwamu dan dengan seluruh akalmu.'
\x - \xo 22.37: \xt Ul 6.5\x*
\v 38 Inilah perintah yang terutama dan yang terpenting!
\v 39 Perintah kedua sama pentingnya dengan yang pertama: Kasihilah sesama manusia seperti kamu mengasihi dirimu sendiri.
\x - \xo 22.39: \xt Im 19.18\x*
\v 40 Seluruh Taurat Musa dan ajaran nabi-nabi berasaskan kedua-dua perintah ini.''
\x - \xo 22.35--40: \xt Luk 10.25--28\x*
\s Pertanyaan tentang Penyelamat yang Diutus oleh Allah
\r (Mrk 12.35--37; Luk 20.41--44)
\p
\v 41 Apabila orang Farisi berkumpul bersama-sama, Yesus bertanya kepada mereka,
\v 42 "Apa pendapat kamu tentang Penyelamat yang diutus oleh Allah? Keturunan siapakah Dia?''
\p "Keturunan Daud, '' jawab mereka.
\p
\v 43 "Jika demikian,'' tanya Yesus, "mengapa Daud, ketika diilhami oleh Roh Allah menyebut Penyelamat itu `Tuhan'? Daud berkata,
\p
\v 44 `Tuhan telah berfirman kepada Tuhanku:
\q2 duduklah di sebelah kanan-Ku,
\q2 sehingga Aku menaklukkan musuh-Mu kepada-Mu.'
\x - \xo 22.44: \xt Mzm 110.1\x*
\p
\v 45 Jika Daud menyebut Penyelamat yang diutus oleh Allah itu `Tuhan', bagaimana mungkin Penyelamat itu keturunan Daud?''
\p
\v 46 Tidak seorang pun dapat menjawab pertanyaan Yesus. Sejak hari itu, tidak seorang pun berani menanya Yesus soalan apa pun.
\c 23
\s Amaran supaya Berhati-hati dengan Guru Taurat dan Orang Farisi
\r (Mrk 12.38--39; Luk 11.43, 46; 20.45--46)
\p
\v 1 Lalu Yesus berkata kepada orang ramai dan kepada pengikut-pengikut-Nya,
\v 2 "Guru Taurat dan orang Farisi diberikan kuasa untuk mentafsirkan Taurat Musa.
\v 3 Oleh itu taatilah dan turutilah segala yang diperintahkan mereka. Tetapi jangan lakukan apa yang dilakukan mereka, kerana perbuatan mereka tidak sesuai dengan ajaran mereka.
\v 4 Mereka meletakkan beban yang berat dan susah dipikul ke atas bahu orang, tetapi mereka tidak mahu menghulurkan satu jari pun untuk menolong orang memikul beban itu.
\v 5 Mereka melakukan segala sesuatu hanya untuk dilihat orang. Lihatlah betapa besarnya bekas ayat Alkitab yang diikat pada dahi dan lengan mereka. Perhatikan juga betapa panjangnya rumbai jubah mereka!\f i rumbai jubah mereka:  Rumbai itu dipakai sebagai tanda ketaatan kepada Allah (lihat Bil 15.37--41).\f*
\x - \xo 23.5: \xt Mat 6.1; Bil 15.38; Ul 6.8\x*
\v 6 Mereka gemar akan tempat yang terbaik di majlis jamuan, dan akan kerusi istimewa di rumah ibadat.
\v 7 Mereka suka dihormati orang di pasar, dan suka dipanggil `Guru.'
\v 8 Janganlah minta orang menyebut kamu `Guru', kerana kamu semua bersaudara dan Guru kamu hanya satu.
\v 9 Janganlah panggil sesiapa pun di dunia ini `Bapa', kerana kamu hanya mempunyai satu Bapa yang di syurga.
\v 10 Janganlah minta orang menyebut kamu `Pemimpin', kerana Penyelamat yang diutus oleh Allah itu satu-satunya pemimpin kamu.
\v 11 Orang yang terbesar antara kamu harus menjadi pelayan kamu.
\x - \xo 23.11: \xt Mat 20.26--27; Mrk 9.35, 10.43--44; Luk 22.26\x*
\v 12 Sesiapa yang meninggikan diri akan direndahkan, dan sesiapa yang merendahkan diri akan ditinggikan.''
\x - \xo 23.12: \xt Luk 14.11, 18.14\x*
\s Yesus Mengutuk Sifat Munafik
\r (Mrk 12.40; Luk 11.39--42, 44, 52, 20.47)
\p
\v 13 "Alangkah malangnya kamu, guru Taurat dan orang Farisi! Kamu munafik! Kamu menghalang orang menikmati Pemerintahan Allah. Bukan sahaja kamu tidak mahu menikmati Pemerintahan Allah, bahkan kamu menghalang orang yang berusaha menikmatinya.
\p \v 14 Alangkah malangnya kamu, guru Taurat dan orang Farisi! Kamu munafik! Kamu memperdaya balu dan merampas rumah mereka, kemudian pura-pura berdoa dengan berpanjangan. Oleh itu, kamu akan menerima hukuman yang berat!\f j  Beberapa buah naskhah menambahkan ayat ini (lihat Mrk 12.40).\f*
\p
\v 15 Alangkah malangnya kamu, guru Taurat dan orang Farisi! Kamu munafik! Kamu menyeberangi lautan dan menjelajah daratan untuk menjadikan seorang pemeluk agama kamu. Tetapi setelah kamu berjaya, kamu menjadikan dia layak menerima hukuman di neraka yang dua kali banyaknya seperti kamu sendiri!
\p
\v 16 Alangkah malangnya kamu pemimpin buta! Kamu mengajarkan hal ini, `Jika seseorang bersumpah demi Rumah Tuhan, orang itu tidak terikat pada sumpahnya. Tetapi jika dia bersumpah demi emas di dalam Rumah Tuhan, dia terikat pada sumpahnya.'
\v 17 Kamu orang bodoh yang buta! Manakah yang lebih mustahak: Emas atau Rumah Tuhan yang menjadikan emas itu suci?
\v 18 Kamu juga mengajarkan ini, `Jika seseorang bersumpah demi mazbah, orang itu tidak terikat pada sumpahnya, tetapi jika dia bersumpah demi persembahan di atas mazbah itu, dia terikat pada sumpahnya.'
\v 19 Alangkah butanya kamu! Manakah yang lebih mustahak? Persembahan itu atau mazbah yang menjadikan persembahan itu suci?
\v 20 Oleh itu, apabila seseorang bersumpah demi mazbah, dia bersumpah demi mazbah itu dan demi segala persembahan di atasnya.
\v 21 Apabila seseorang bersumpah demi Rumah Tuhan, dia bersumpah demi Rumah itu dan demi Allah yang tinggal di situ.
\v 22 Apabila seseorang bersumpah demi syurga, dia bersumpah demi takhta Allah dan demi Allah yang duduk di takhta itu.
\x - \xo 23.22: \xt Yes 66.1; Mat 5.34\x*
\p
\v 23 Alangkah malangnya kamu guru Taurat dan orang Farisi! Kamu munafik! Kamu memberikan sepersepuluh daripada berbagai-bagai jenis rempah seperti selasih, adas manis, dan jintan kepada Allah. Tetapi kamu tidak mentaati ajaran Taurat yang betul-betul mustahak seperti keadilan, belas kasihan, dan kesetiaan. Semua perkara ini harus kamu lakukan, tanpa melalaikan ajaran yang lain.
\x - \xo 23.23: \xt Im 27.30\x*
\v 24 Hai pemimpin buta! Lalat di dalam minuman kamu tapis, tetapi unta kamu telan.
\p
\v 25 Alangkah malangnya kamu guru Taurat dan orang Farisi! Kamu munafik! Kamu membersihkan bahagian luar cawan dan pinggan, tetapi bahagian dalamnya penuh dengan apa yang kamu peroleh dengan kekerasan dan ketamakan.
\v 26 Hai orang Farisi, kamu buta! Bersihkan bahagian dalam cawan itu terlebih dahulu, lalu bahagian luarnya akan bersih juga!
\p
\v 27 Alangkah malangnya kamu guru Taurat dan orang Farisi! Kamu munafik! Kamu seperti kubur yang bercat putih; baik di luar tetapi di dalamnya penuh dengan tulang dan mayat yang busuk.
\x - \xo 23.27: \xt Kis 23.3\x*
\v 28 Demikianlah halnya dengan kamu! Pada lahirnya kamu kelihatan melakukan kehendak Allah, tetapi kamu sebenarnya orang jahat dan munafik.''
\s Yesus Bernubuat tentang Hukuman Guru Taurat dan Orang Farisi
\r (Luk 11.47--51)
\p
\v 29 "Alangkah malangnya kamu guru Taurat dan orang Farisi! Kamu munafik! Kamu membina kubur yang elok-elok untuk para nabi, serta menghiasi kubur orang yang melakukan kehendak Allah.
\v 30 Kamu berkata, `Seandainya kami hidup pada zaman nenek moyang kami, tentu kami tidak akan mengikut perbuatan mereka yang membunuh nabi.'
\v 31 Oleh itu kamu mengakui kamu keturunan orang yang membunuh nabi!
\v 32 Jika demikian teruskan dan selesaikan apa yang dimulakan oleh nenek moyang kamu!
\v 33 Kamu jahat seperti ular berbisa dan kamu keturunan orang jahat! Bagaimana mungkin kamu dapat melepaskan diri daripada hukuman di neraka?
\x - \xo 23.33: \xt Mat 3.7, 12.34; Luk 3.7\x*
\v 34 Ketahuilah bahawa Aku akan mengutus nabi, orang bijak, dan guru kepada kamu. Kamu akan membunuh beberapa orang antara mereka dan menyalibkan yang lain. Kamu akan menyesah yang lain di dalam rumah ibadat, dan mengejar mereka dari satu kota ke kota lain.
\v 35 Akhirnya, Allah akan menghukum kamu kerana pembunuhan semua orang yang tidak bersalah itu, mulai daripada pembunuhan Habel yang tidak bersalah, sehingga pembunuhan Zakharia anak Berekia, yang kamu bunuh di antara Rumah Tuhan dan mazbah.
\x - \xo 23.35: \xt Kej 4.8; 2 Taw 24.20--21\x*
\v 36 Percayalah, orang zaman ini akan dihukum kerana semua pembunuhan itu!''
\s Yesus Mengasihi Yerusalem
\r (Luk 13.34--35)
\p
\v 37 "Yerusalem, Yerusalem! Engkau membunuh nabi dan merejam utusan Allah! Sudah beberapa kali Aku ingin memeluk semua pendudukmu seperti seekor induk ayam menaungi anak-anaknya di bawah sayapnya, tetapi pendudukmu tidak mahu!
\v 38 Yerusalem, engkau akan ditinggalkan oleh Allah, sehingga engkau terbiar.
\x - \xo 23.38: \xt Yer 22.5\x*
\v 39 Ketahuilah bahawa mulai sekarang kamu tidak akan melihat Aku lagi sehingga kamu berkata, `Diberkatilah Dia yang datang dengan nama Tuhan.' ''
\x - \xo 23.39: \xt Mzm 118.26\x*
\c 24
\s Yesus Berkata-kata tentang Keruntuhan Rumah Tuhan
\r (Mrk 13.1--2; Luk 21.5--6)
\p
\v 1 Ketika Yesus meninggalkan Rumah Tuhan, pengikut-pengikut-Nya datang kepada-Nya dan menunjukkan bangunan-bangunan Rumah Tuhan itu.
\v 2 Yesus berkata kepada mereka, "Lihatlah semuanya ini! Ketahuilah bahawa satu batu pun tidak akan tinggal tersusun pada tempatnya; semuanya akan dirobohkan.''
\s Kesusahan dan Penganiayaan
\r (Mrk 13.3--13; Luk 21.7--19)
\p
\v 3 Di bukit Zaitun, semasa Yesus duduk, pengikut-pengikut-Nya datang kepada-Nya. Tiada orang lain di situ, maka mereka bertanya, "Guru, beritahulah kami bila segala perkara ini akan berlaku? Apakah tanda-tanda yang akan menunjukkan masa kedatangan Guru dan akhir zaman?''
\p
\v 4 Yesus menjawab, "Berjaga-jagalah supaya kamu tidak tertipu.
\v 5 Banyak orang akan datang dengan nama-Ku dan berkata, `Aku Penyelamat yang diutus oleh Allah!' Mereka akan menipu banyak orang.
\v 6 Kamu akan mendengar riuh pertempuran dan berita peperangan, tetapi janganlah takut. Semua perkara ini mesti berlaku, tetapi hal itu tidak bererti bahawa akhir zaman telah tiba.
\v 7 Satu bangsa akan berperang melawan bangsa yang lain. Satu kerajaan akan menyerang kerajaan yang lain. Di mana-mana akan berlaku kebuluran dan gempa bumi.
\v 8 Semuanya ini hanya permulaan sahaja, sama seperti sakit yang dialami oleh wanita yang akan bersalin.
\p
\v 9 Kemudian kamu akan ditangkap dan diserahkan untuk diseksa dan dibunuh. Semua orang akan membenci kamu kerana kamu pengikut-Ku.
\x - \xo 24.9: \xt Mat 10.22\x*
\v 10 Pada masa itu banyak antara pengikut-Ku yang tidak lagi percaya kepada-Ku. Mereka akan saling mengkhianati dan saling membenci.
\v 11 Lalu banyak nabi palsu akan muncul dan menipu banyak orang.
\v 12 Kejahatan semakin merebak sehingga kasih kebanyakan orang hampir lenyap.
\v 13 Tetapi sesiapa yang bertahan sehingga akhir akan diselamatkan.
\x - \xo 24.13: \xt Mat 10.22\x*
\v 14 Berita Baik tentang bagaimana Allah memerintah akan dikhabarkan ke seluruh dunia supaya semua orang mendengarnya. Setelah itu barulah tiba akhir zaman.''
\s Bencana yang Dahsyat
\r (Mrk 13.14--23; Luk 21.20--24)
\p
\v 15 "Kamu akan melihat `Bencana yang Dahsyat' yang dikatakan oleh Nabi Daniel, di tempat yang suci itu. (Catatan kepada pembaca: Hendaklah kamu faham apa maknanya!)
\x - \xo 24.15: \xt Dan 9.27, 11.31, 12.11\x*
\v 16 Lalu mereka yang di Yudea mesti lari ke pergunungan.
\v 17 Orang yang di bumbung rumah janganlah turun dan masuk ke rumah untuk mengambil sesuatu.
\v 18 Orang yang di ladang janganlah balik untuk mengambil jubah.
\x - \xo 24.17--18: \xt Luk 17.31\x*
\v 19 Alangkah dahsyatnya masa itu bagi wanita yang mengandung dan ibu yang menyusui bayi!
\v 20 Berdoalah kepada Allah supaya kamu tidak kena melarikan diri pada musim sejuk atau pada hari Sabat!
\v 21 Kesusahan pada masa itu jauh lebih dahsyat daripada yang pernah berlaku, sejak dunia diciptakan sehingga sekarang. Perkara itu pun tidak akan berlaku lagi.
\x - \xo 24.21: \xt Dan 12.1; Why 7.14\x*
\v 22 Seandainya Allah tidak memendekkan masa itu, tidak seorang pun akan selamat. Tetapi kerana umat pilihan Allah, Dia memendekkan masa itu.
\p
\v 23 Pada masa itu, jika seseorang berkata kepada kamu, `Lihat, Penyelamat yang diutus oleh Allah ada di sini!' atau `Lihat, Dia di situ!' -- janganlah percaya kepada orang itu.
\v 24 Penyelamat palsu dan nabi palsu akan datang. Mereka akan melakukan mukjizat dan keajaiban untuk menipu orang, bahkan umat pilihan Allah pun tertipu.
\v 25 Dengarlah! Aku telah mengatakan semua ini kepada kamu sebelum perkara itu berlaku.
\p
\v 26 Jika orang berkata kepada kamu, `Lihat, dia di padang gurun!' -- janganlah kamu ke sana. Atau jika mereka berkata, `Lihat, dia di dalam bilik!' -- janganlah percaya.
\v 27 Sesungguhnya Anak Manusia akan datang seperti kilat yang memancar di seluruh langit, dari timur sampai ke barat.
\x - \xo 24.26--27: \xt Luk 17.23--24\x*
\p
\v 28 Di tempat yang ada mayat, di situlah burung pemakan bangkai berkumpul.''
\x - \xo 24.28: \xt Luk 17.37\x*
\s Kedatangan Anak Manusia
\r (Mrk 13.24--27; Luk 21.25--28)
\p
\v 29 "Tidak lama selepas kesusahan masa itu, matahari akan menjadi gelap dan bulan tidak lagi bercahaya. Bintang-bintang akan jatuh dari langit, dan kuasa di angkasa lepas akan ditarik daripada peredarannya.
\x - \xo 24.29: \xt Yes 13.10, 34.4; Yeh 32.7; Yl 2.10, 31, 3.15; Why 6.12--13\x*
\v 30 Kemudian tanda Anak Manusia akan kelihatan di langit. Pada masa itu semua bangsa di bumi akan menangis, ketika melihat Anak Manusia datang di awan dengan kekuasaan dan kemuliaan yang besar.
\x - \xo 24.30: \xt Dan 7.13; Za 12.10--14; Why 1.7\x*
\v 31 Trompet akan dibunyikan dengan kuat, dan Anak Manusia akan mengutus malaikat-malaikat-Nya ke empat penjuru bumi untuk mengumpulkan umat pilihan Allah dari hujung bumi ke hujung langit.''
\s Pelajaran daripada Pokok Ara
\r (Mrk 13.28--31; Luk 21.29--33)
\p
\v 32 "Biarlah pokok ara memberikan pelajaran kepada kamu. Apabila dahan-dahannya hijau, lembut, dan mula bertunas, kamu tahu bahawa musim panas sudah dekat.
\v 33 Demikian juga apabila kamu melihat semua perkara ini, kamu tahu bahawa waktunya sudah dekat dan segera akan bermula.\f k waktunya sudah dekat dan segera akan bermula;  atau  Dia sudah dekat dan segera akan datang.\f*
\v 34 Ingatlah! Segala perkara ini akan berlaku sebelum orang yang hidup sekarang ini mati semuanya.
\v 35 Langit dan bumi akan lenyap, tetapi firman-Ku kekal selama-lamanya.''
\s Tidak Seorang pun Mengetahui Hari dan Waktunya
\r (Mrk 13.32--37; Luk 17.26--30, 34--36)
\p
\v 36 "Meskipun demikian, tidak seorang pun mengetahui hari atau waktunya, sama ada malaikat-malaikat di syurga ataupun Anak;\f l  Dalam beberapa buah naskhah kuno tidak terdapat:  ataupun Anak.\f* hanya Bapa yang tahu.
\v 37 Apabila Anak Manusia datang kelak, masa itu seperti zaman Nuh.
\x - \xo 24.37: \xt Kej 6.5--8\x*
\v 38 Pada masa banjir belum melanda, orang makan dan minum, lelaki dan perempuan berkahwin sehingga pada hari Nuh masuk ke dalam bahtera.
\v 39 Mereka tidak tahu akan apa yang sedang berlaku sehingga banjir membinasakan mereka semua. Demikianlah keadaannya apabila Anak Manusia datang.
\x - \xo 24.39: \xt Kej 7.6--24\x*
\v 40 Pada waktu itu, dua orang sedang bekerja di ladang: Seorang akan dibawa pergi dan seorang lagi akan ditinggalkan.
\v 41 Dua orang wanita sedang menggiling gandum: Seorang akan dibawa pergi dan seorang lagi akan ditinggalkan.
\v 42 Berjaga-jagalah kerana kamu tidak mengetahui waktunya Tuhan kamu akan datang.
\v 43 Ingatlah hal ini! Jika tuan rumah mengetahui waktunya pencuri hendak datang, dia tidak akan tidur. Dia tidak akan membenarkan pencuri memasuki rumahnya.
\v 44 Oleh itu, kamu pun hendaklah sentiasa bersedia, kerana Anak Manusia akan datang pada saat yang tidak kamu sangka.''
\x - \xo 24.43--44: \xt Luk 12.39--40\x*
\s Hamba yang Setia dan Hamba yang Tidak Setia
\r (Luk 12.41--48)
\p
\v 45 "Siapakah hamba yang setia dan bijak? Dialah orang yang ditunjuk tuannya menjadi pengurus rumah tangganya. Tuannya juga menyuruh dia memberikan makanan kepada hamba-hamba yang lain pada waktu yang ditentukan.
\v 46 Alangkah bahagianya hamba itu, jika dia didapati menjalankan tugas pada masa tuannya kembali.
\v 47 Percayalah, tuan itu akan mempercayakan segala hartanya kepada hamba itu.
\v 48 Tetapi jika hamba itu orang yang jahat, dia akan berkata dalam hati, `Masih lama lagi tuanku akan kembali.'
\v 49 Lalu dia mula memukul hamba-hamba yang lain, dan makan minum dengan orang yang suka mabuk.
\v 50 Kemudian pada hari dan masa yang tidak disangkanya, tuan hamba itu kembali.
\v 51 Dia akan menghukum hamba itu dengan berat,\f m menghukum hamba itu dengan berat;  atau  mengusir hamba itu ke luar.\f* dan membuang hamba itu ke tempat orang munafik dihukum. Di sana dia akan menangis dan menderita.''
\c 25
\s Perumpamaan tentang Sepuluh Orang Gadis
\p
\v 1 "Pada masa itu Pemerintahan Allah seperti perumpamaan berikut. Sepuluh orang gadis keluar membawa pelita untuk menyambut pengantin lelaki.
\x - \xo 25.1: \xt Luk 12.35\x*
\v 2 Lima orang daripada mereka kurang bijak, tetapi lima orang yang lain bijak.
\v 3 Lima orang gadis yang kurang bijak membawa pelita, tetapi tidak membawa minyak tambahan.
\v 4 Lima orang gadis yang bijak membawa pelita dan juga bekas yang penuh dengan minyak.
\fig 1K,55,18A *Pelita dan bekas minyak (25.4)*
\v 5 Pengantin lelaki itu lambat datang, maka mengantuklah semua gadis itu lalu tertidur.
\p
\v 6 Pada tengah malam, terdengar suara orang berseru, `Pengantin lelaki datang! Mari, sambutlah dia!'
\v 7 Sepuluh orang gadis itu bangun lalu memasang pelita.
\v 8 Lima orang gadis yang kurang bijak berkata kepada yang bijak, `Berilah kami sedikit minyak, kerana pelita kami hampir padam.'
\v 9 `Tidak boleh!' kata gadis-gadis yang bijak itu. `Minyak tidak cukup untuk kita semua. Pergilah ke kedai dan belilah minyak.'
\v 10 Oleh itu lima orang gadis yang kurang bijak itu pergi membeli minyak. Sementara mereka pergi, pengantin lelaki tiba. Kelima-lima orang gadis yang sudah siap itu masuk bersama-sama pengantin lelaki ke balai perjamuan, dan pintu pun ditutup.
\p
\v 11 Kemudian gadis-gadis yang lain itu tiba. `Tuan, tuan,' seru mereka, `bukalah pintu untuk kami.'
\v 12 Tetapi pengantin lelaki itu menjawab, `Aku tidak kenal kamu!' ''
\x - \xo 25.11--12: \xt Luk 13.25\x*
\p
\v 13 Yesus mengakhiri perumpamaan-Nya dengan mengatakan, "Oleh itu, berjaga-jagalah kerana kamu tidak tahu hari ataupun waktunya.''
\s Perumpamaan tentang Tiga Orang Hamba
\r (Luk 19.11--27)
\p
\v 14 "Pada masa itu Pemerintahan Allah seperti perumpamaan berikut. Seorang lelaki hendak berangkat ke luar negeri. Dia memanggil hamba-hambanya lalu mempercayakan hartanya kepada mereka.
\v 15 Setiap orang hamba diberikannya bahagian menurut kebolehan masing-masing. Yang seorang diberikannya lima ribu keping wang emas, yang lain diberikannya dua ribu keping, dan yang seorang lagi diberikannya seribu keping. Lalu orang itu pun berangkat.\f n lima ribu...wang emas...dua ribu...seribu keping;  Harfiah:  lima talenta...dua...satu...\f*
\fig 1K,60,58G *Wang emas (25.15)*
\v 16 Hamba yang menerima lima ribu keping wang emas segera pergi berniaga, lalu mendapat keuntungan sebanyak lima ribu keping wang emas.
\v 17 Hamba yang menerima dua ribu keping wang emas, juga mendapat keuntungan sebanyak dua ribu keping wang emas.
\v 18 Tetapi hamba yang menerima seribu keping wang emas pergi menggali lubang di tanah, lalu menyembunyikan wang tuannya.
\p
\v 19 Lama kemudian, tuan hamba-hamba itu pulang lalu menyuruh mereka memberikan laporan tentang apa yang dilakukan dengan wangnya.
\v 20 Hamba yang menerima lima ribu keping wang emas datang dan menyerahkan sepuluh ribu keping wang emas. Dia berkata, `Tuan menyerahkan lima ribu keping wang emas kepada saya. Lihatlah, saya berhasil mendapat keuntungan sebanyak lima ribu keping lagi.'
\v 21 `Bagus,' kata tuan itu, `kamu hamba yang baik dan setia. Oleh sebab kamu dapat dipercayakan dengan yang sedikit, aku akan mempercayakan yang lebih banyak kepadamu. Masuklah dan bersukacitalah bersama-sama tuanmu!'
\p
\v 22 Lalu hamba yang menerima dua ribu keping wang emas datang dan berkata, `Tuan menyerahkan dua ribu keping wang emas kepada saya. Lihatlah, saya berhasil mendapat keuntungan sebanyak dua ribu keping lagi.'
\v 23 `Bagus,' kata tuan itu, `kamu hamba yang baik dan setia. Oleh sebab kamu dapat dipercayakan dengan yang sedikit, aku akan mempercayakan yang lebih banyak kepadamu. Masuklah dan bersukacitalah bersama-sama tuanmu!'
\p
\v 24 Kemudian hamba yang menerima seribu keping wang emas datang dan berkata, `Tuan, hamba tahu bahawa tuan seorang yang keras. Tuan menuai tuaian di tempat yang tidak tuan tanami, dan tuan memungut hasil di tempat yang tidak tuan taburi dengan benih.
\v 25 Hamba takut, maka hamba pergi menyembunyikan wang tuan di dalam tanah. Inilah milik tuan.'
\p
\v 26 `Kamu hamba yang jahat dan malas!' kata tuan itu. `Tidakkah kamu tahu, bahawa aku menuai tuaian di tempat yang tidak aku tanami, dan memungut hasil di tempat yang tidak aku taburi dengan benih?
\v 27 Jika demikian, seharusnya kamu simpan wangku di bank, supaya apabila aku balik, aku dapat menerima wangku kembali dengan faedahnya.'
\v 28 Kemudian tuan itu berkata kepada hamba yang lain, `Ambil wang itu daripadanya, dan berikan kepada orang yang mempunyai sepuluh ribu keping wang emas.
\v 29 Setiap orang yang mempunyai sesuatu akan diberikan lebih banyak lagi supaya dia beroleh lebih daripada cukup. Tetapi seorang yang tidak mempunyai apa-apa, sedikit yang ada padanya akan diambil juga.
\x - \xo 25.29: \xt Mat 13.12; Mrk 4.25; Luk 8.18\x*
\v 30 Tentang hamba yang tidak berguna ini, buanglah dia ke luar ke tempat yang gelap. Di sana dia akan menangis dan menderita!' ''
\x - \xo 25.14--30: \xt Luk 19.11--27\x*
\x - \xo 25.30: \xt Mat 8.12, 22.13; Luk 13.28\x*
\s Pengadilan pada Hari Kiamat
\p
\v 31 "Apabila Anak Manusia datang sebagai Raja dengan semua malaikat Allah, Dia akan duduk di atas takhta-Nya yang mulia.
\x - \xo 25.31: \xt Mat 16.27, 19.28\x*
\v 32 Umat manusia di bumi ini akan dikumpulkan di hadapan-Nya. Kemudian Dia akan memisahkan mereka menjadi dua kumpulan, seperti gembala memisahkan domba daripada kambing.
\v 33 Anak Manusia akan mengumpulkan orang yang melakukan kehendak Allah di sebelah kanan-Nya dan yang lain di sebelah kiri-Nya.
\v 34 Kemudian Raja itu akan berkata kepada mereka yang di sebelah kanan-Nya, `Hai kamu yang diberkati Bapa-Ku! Marilah dan nikmatilah Pemerintahan Allah yang telah disediakan oleh Allah untuk kamu sejak dunia ini diciptakan-Nya.
\v 35 Ketika Aku lapar, kamu memberi Aku makan, dan ketika Aku dahaga, kamu memberi Aku minum. Aku seorang asing, tetapi kamu menyambut Aku ke dalam rumah kamu.
\v 36 Aku tidak berpakaian, dan kamu memberi Aku pakaian. Aku jatuh sakit, dan kamu merawat Aku. Aku dipenjarakan, dan kamu melawat Aku.'
\v 37 Tetapi mereka yang melakukan kehendak Allah\f o  mereka yang melakukan kehendak Allah;  Harfiah:  orang-orang benar.\f* berkata, `Ya Tuhan, bilakah kami nampak Tuhan lapar lalu memberi Tuhan makan, atau dahaga lalu memberi Tuhan minum?
\v 38 Bilakah kami nampak Tuhan sebagai orang asing lalu menyambut Tuhan ke dalam rumah kami, atau melihat Tuhan tidak berpakaian lalu memberi Tuhan pakaian?
\v 39 Bilakah kami nampak Tuhan sakit lalu merawat Tuhan? Bilakah kami melawat Tuhan di penjara?'
\v 40 Raja itu akan menjawab, `Ketahuilah, manakala kamu melakukan perkara itu untuk salah seorang daripada saudara-Ku, walaupun dia hina, kamu telah melakukannya untuk-Ku!'
\p
\v 41 Kemudian Raja itu akan berkata kepada kumpulan orang di sebelah kiri-Nya, `Pergi dari sini, hai kamu yang dikutuk Allah! Pergilah ke dalam api yang tidak dapat padam yang telah disediakan oleh Allah untuk Iblis dan malaikat-malaikatnya!
\v 42 Ketika Aku lapar, kamu tidak memberi Aku makan; ketika Aku dahaga, kamu tidak memberi Aku minum.
\v 43 Aku seorang asing, tetapi kamu tidak menyambut Aku ke dalam rumah kamu. Aku tidak berpakaian, tetapi kamu tidak memberi Aku pakaian. Aku jatuh sakit dan dipenjarakan, tetapi kamu tidak melawat Aku.'
\v 44 Lalu mereka akan berkata kepada-Nya, `Ya Tuhan, bilakah kami nampak Tuhan lapar, atau dahaga, atau sebagai orang asing, atau tidak berpakaian, atau sakit, atau dipenjarakan, dan kami tidak menolong Tuhan?'
\v 45 Raja itu akan menjawab, `Ketahuilah bahawa pada waktu kamu tidak mahu menolong salah seorang yang hina, kamu tidak mahu menolong Aku.'
\v 46 Kemudian semua orang itu akan menderita hukuman yang kekal, sedangkan mereka yang melakukan kehendak Allah akan menerima hidup sejati dan kekal.''
\x - \xo 25.46: \xt Dan 12.2\x*
\c 26
\s Muslihat terhadap Yesus
\r (Mrk 14.1--2; Luk 22.1--2; Yoh 11.45--53)
\p
\v 1 Setelah Yesus mengajarkan semua perkara itu, Dia berkata kepada pengikut-pengikut-Nya,
\v 2 "Kamu tahu bahawa dua hari lagi Perayaan Paska akan dirayakan, dan Anak Manusia akan diserahkan untuk disalibkan!''
\x - \xo 26.2: \xt Kel 12.1--27\x*
\p
\v 3 Kemudian para ketua imam dan pemimpin masyarakat Yahudi berkumpul di istana Imam Agung Kayafas.
\v 4 Mereka berkomplot untuk menangkap Yesus dengan diam-diam dan membunuh Dia.
\v 5 Mereka berkata, "Kita tidak boleh melakukannya pada masa perayaan, kerana nanti rakyat merusuh.''
\s Yesus Dituangi Minyak Wangi di Betania
\r (Mrk 14.3--9; Yoh 12.1--8)
\p
\v 6 Yesus di Betania, di rumah Simon yang dahulu berpenyakit kulit yang mengerikan.
\v 7 Yesus sedang makan apabila seorang wanita datang kepada-Nya. Dia membawa sebuah botol marmar berisi minyak wangi yang mahal. Dia menuang minyak wangi itu ke atas kepala Yesus.
\x - \xo 26.7: \xt Luk 7.37--38\x*
\v 8 Pengikut-pengikut Yesus nampak apa yang berlaku, lalu naik marah. Mereka bertanya, "Mengapa minyak wangi itu dibazirkan?
\v 9 Minyak itu boleh dijual dengan harga yang tinggi dan wangnya boleh diberikan kepada orang miskin!''
\p
\v 10 Yesus mengetahui apa yang dikatakan mereka, lalu Dia berkata kepada mereka, "Mengapa kamu menyusahkan wanita ini? Apa yang telah dilakukannya untuk-Ku itu baik dan terpuji.
\v 11 Orang miskin sentiasa ada di kalangan kamu, tetapi Aku tidak selamanya bersama-sama kamu.
\x - \xo 26.11: \xt Ul 15.11\x*
\v 12 Wanita ini menuangi Aku dengan minyak wangi, dan dengan perbuatan itu dia mempersiapkan tubuh-Ku bagi penguburan-Ku.
\v 13 Ingatlah! Di seluruh dunia, di mana sahaja Berita Baik dikhabarkan, perbuatan wanita ini akan diceritakan untuk mengenang dia.''
\s Yudas Bersetuju Mengkhianati Yesus
\r (Mrk 14.10--11; Luk 22.3--6)
\p
\v 14 Kemudian seorang daripada dua belas orang pengikut Yesus, yang bernama Yudas Iskariot, pergi kepada para ketua imam.
\v 15 Dia berkata, "Apakah yang akan kamu berikan kepadaku jika aku menyerahkan Yesus kepada kamu?'' Mereka mengira tiga puluh keping wang perak lalu menyerahkan wang itu kepadanya.
\x - \xo 26.15: \xt Za 11.12\x*
\v 16 Sejak itu Yudas mencari peluang baik untuk mengkhianati Yesus.
\s Yesus Makan Jamuan Paska dengan Pengikut-Pengikut-Nya
\r (Mrk 14.12--21; Luk 22.7--14, 21--23; Yoh 13.21--30)
\p
\v 17 Pada hari pertama Perayaan Roti Tidak Beragi, pengikut-pengikut Yesus datang kepada-Nya dan bertanya, "Di manakah Guru ingin kami sediakan jamuan Paska untuk Guru?''
\p
\v 18 Yesus menjawab, "Pergilah berjumpa dengan seorang di bandar. Katakan kepadanya, `Guru berkata, saat-Nya sudah hampir tiba; Dia hendak merayakan Paska di rumahmu bersama dengan pengikut-pengikut-Nya.' ''
\p
\v 19 Pengikut-pengikut-Nya melakukan suruhan Yesus dan menyiapkan jamuan Paska itu.
\p
\v 20 Apabila malam tiba, Yesus dan dua belas orang pengikut-Nya mula makan.
\v 21 Sementara mereka makan, Yesus berkata, "Ketahuilah, seorang daripada kamu akan mengkhianati Aku.''
\p
\v 22 Pengikut-pengikut-Nya sangat sedih. Seorang demi seorang mula bertanya kepada Yesus, "Tentu bukan aku yang Tuhan maksudkan?''
\p
\v 23 Yesus menjawab, "Orang yang ikut mencelup roti ke dalam mangkuk dengan Aku, dialah yang akan mengkhianati Aku.
\x - \xo 26.23: \xt Mzm 41.10\x*
\v 24 Memang Anak Manusia akan mati seperti yang tertulis di dalam Alkitab, tetapi alangkah malangnya orang yang mengkhianati Anak Manusia! Lebih baik jika orang itu tidak pernah dilahirkan!''
\p
\v 25 Lalu Yudas, pengkhianat itu berkata, "Tentu bukan saya yang guru maksudkan?''
\p Yesus menjawab, "Demikianlah katamu!''
\s Perjamuan Tuhan
\r (Mrk 14.22--26; Luk 22.14--20; 1 Kor 11.23--25)
\p
\v 26 Sementara mereka makan, Yesus mengambil roti dan mengucap syukur, lalu membahagikan roti itu. Kemudian Dia memberikan roti itu kepada pengikut-pengikut-Nya sambil berkata, "Ambillah roti ini dan makanlah; ini tubuh-Ku.''
\p
\v 27 Kemudian Dia mengambil sebuah cawan berisi wain. Dia mengucap syukur kepada Allah, lalu memberikan cawan itu kepada pengikut-pengikut-Nya sambil berkata, "Minumlah, kamu semua.
\v 28 Inilah darah-Ku yang mengesahkan perjanjian yang dibuat oleh Allah dengan umat-Nya; darah-Ku yang dicurahkan bagi banyak orang supaya dosa mereka diampunkan.
\x - \xo 26.28: \xt Kel 24.8; Yer 31.31--34\x*
\v 29 Percayalah, Aku tidak akan minum wain ini lagi sehingga hari itu apabila Aku minum wain baru bersama-sama kamu di Dunia Baru Bapa-Ku.''
\p
\v 30 Setelah mereka menyanyikan sebuah nyanyian pujian, mereka pergi ke Bukit Zaitun.
\s Nubuat bahawa Petrus akan Menyangkal Yesus
\r (Mrk 14.27--31; Luk 22.31--34; Yoh 13.36--38)
\p
\v 31 Kemudian Yesus berkata kepada pengikut-pengikut-Nya, "Pada malam ini juga kamu semua akan lari meninggalkan Aku, kerana di dalam Alkitab tertulis, `Allah akan membunuh gembala itu, lalu kawanan dombanya akan tercerai-berai.'
\x - \xo 26.31: \xt Za 13.7\x*
\v 32 Tetapi setelah Aku dibangkitkan semula, Aku akan pergi ke Galilea terlebih dahulu daripada kamu.''
\x - \xo 26.32: \xt Mat 28.16\x*
\p
\v 33 Petrus berkata kepada Yesus, "Meskipun semua yang lain meninggalkan Guru, saya tidak akan berbuat demikian!''
\p
\v 34 Yesus berkata kepadanya, "Ingatlah, sebelum ayam jantan berkokok malam ini, tiga kali engkau akan berkata engkau tidak mengenal Aku.''
\p
\v 35 Petrus menjawab, "Tidak sekali-kali saya akan berkata saya tidak mengenal Guru, meskipun saya terpaksa mati bersama-sama Guru!''
\p Semua pengikut yang lain pun berkata demikian.
\s Yesus Berdoa di Getsemani
\r (Mrk 14.32--42; Luk 22.39--46)
\p
\v 36 Kemudian Yesus dan pengikut-pengikut-Nya pergi ke suatu tempat bernama Getsemani. Dia berkata kepada mereka, "Duduklah di sini sementara Aku pergi ke sana untuk berdoa.''
\v 37 Yesus mengajak Petrus dan kedua-dua orang anak Zebedeus pergi bersama dengan-Nya. Dia sangat sedih dan gelisah.
\v 38 Yesus berkata kepada pengikut-pengikut-Nya, "Hati-Ku sedih sekali sehingga Aku hendak mati rasanya. Tinggallah di sini dan berjagalah dengan Aku.''
\p
\v 39 Yesus pergi lebih jauh sedikit lalu meniarap di tanah dan berdoa, "Ya Bapa, jika boleh, jauhkanlah cawan penderitaan ini daripada-Ku! Tetapi janganlah turut kehendak-Ku, melainkan kehendak Bapa sahaja.''
\p
\v 40 Kemudian Yesus kembali kepada ketiga-tiga orang pengikut-Nya dan mendapati mereka sedang tidur. Dia berkata kepada Petrus, "Tidak dapatkah kamu bertiga berjaga dengan Aku selama satu jam?
\v 41 Berjaga-jagalah dan berdoalah supaya kamu tidak mengalami cubaan. Memang kamu ingin melakukan apa yang benar, tetapi kamu tidak sanggup kerana tabiat manusia lemah.''
\p
\v 42 Sekali lagi Yesus pergi dan berdoa, "Ya Bapa, jika cawan penderitaan ini tidak dapat dijauhkan daripada-Ku, tetapi harus Aku minum, biarlah kehendak Bapa berlaku.''
\v 43 Kemudian Yesus kembali kepada pengikut-pengikut-Nya dan Dia mendapati mereka masih tidur kerana mengantuk.
\p
\v 44 Sekali lagi Yesus meninggalkan mereka, lalu pergi dan berdoa dengan kata-kata yang sama untuk kali ketiga.
\v 45 Lalu Yesus kembali kepada pengikut-pengikut-Nya dan berkata, "Masihkah kamu tidur dan berehat? Lihatlah, saatnya sudah tiba bagi Anak Manusia diserahkan ke dalam kekuasaan orang berdosa.
\v 46 Bangunlah, marilah kita pergi. Lihatlah, orang yang mengkhianati Aku sudah datang!''
\s Yesus Ditangkap
\r (Mrk 14.43--50; Luk 22.47--53; Yoh 18.3--12)
\p
\v 47 Yesus masih berkata-kata apabila Yudas, seorang daripada dua belas orang pengikut-Nya tiba. Bersama dengan dia datang juga sekumpulan orang yang membawa pedang dan belantan. Mereka disuruh oleh para ketua imam dan pemimpin masyarakat Yahudi.
\v 48 Pengkhianat itu telah menentukan suatu tanda bagi mereka. Dia berkata, "Orang yang saya cium, itulah dia. Tangkaplah dia!''
\p
\v 49 Apabila Yudas tiba, dia segera menghampiri Yesus dan berkata, "Salam sejahtera, Guru,'' lalu mencium Yesus.
\p
\v 50 Yesus menjawab, "Cepatlah, kawan!''\f p Cepatlah, kawan!  atau  Mengapa engkau di sini, kawan?\f*
\p Kemudian orang yang datang bersama-sama Yudas mendekati Yesus dan menangkap-Nya serta memegang Dia dengan kuat.
\v 51 Salah seorang pengikut di situ yang bersama-sama Yesus, menghunus pedangnya lalu memukul hamba Imam Agung dan mengerat telinganya.
\v 52 Yesus berkata kepada pengikut itu, "Sarungkan pedangmu kembali, kerana semua orang yang menggunakan pedang akan terbunuh dengan pedang.
\v 53 Tidakkah kamu tahu bahawa Aku boleh meminta Bapa-Ku menolong Aku, dan dengan segera Bapa-Ku dapat mengirim malaikat yang lebih daripada dua belas pasukan?
\v 54 Tetapi Aku tidak akan meminta Bapa-Ku menolong Aku. Jika Aku berbuat demikian, bagaimanakah nubuat di dalam Alkitab yang mengatakan bahawa perkara ini harus berlaku dapat terjadi?''
\p
\v 55 Lalu Yesus berkata kepada semua orang itu, "Perlukah kamu datang dengan pedang dan belantan untuk menangkap Aku, seolah-olah Aku ini penjahat? Setiap hari Aku mengajar di Rumah Tuhan, tetapi kamu tidak menangkap Aku!
\x - \xo 26.55: \xt Luk 19.47, 21.37\x*
\v 56 Tetapi segala perkara ini berlaku supaya apa yang ditulis oleh para nabi di dalam Alkitab terjadi.''
\p Kemudian semua pengikut Yesus lari meninggalkan Dia.
\s Yesus di Hadapan Majlis Agama
\r (Mrk 14.53--65; Luk 22.54--55, 63--71; Yoh 18.13--14, 19--24)
\p
\v 57 Kumpulan orang yang menangkap Yesus membawa Dia ke rumah Imam Agung Kayafas. Di situ guru Taurat dan pemimpin masyarakat Yahudi telah berkumpul.
\v 58 Petrus mengikuti Yesus dari jauh sampai ke halaman rumah Imam Agung itu. Petrus masuk ke halaman itu dan duduk bersama dengan pengawal-pengawal untuk mengetahui apa yang akan berlaku.
\v 59 Ketua-ketua imam dan anggota lain daripada Majlis Agama berusaha untuk mencari bukti-bukti palsu bagi mendakwa Yesus, supaya mereka boleh menjatuhkan hukuman mati kepada-Nya.
\v 60 Tetapi mereka tidak mendapat satu bukti pun, walaupun banyak yang memberikan kesaksian palsu terhadap Yesus. Akhirnya dua orang tampil ke hadapan
\v 61 dan berkata, "Orang ini berkata, `Aku dapat merobohkan Rumah Tuhan dan dalam tiga hari Aku dapat membinanya semula.' ''
\x - \xo 26.61: \xt Yoh 2.19\x*
\p
\v 62 Lalu Imam Agung berdiri dan bertanya kepada Yesus, "Tidakkah kamu mahu menjawab tuduhan yang ditujukan kepadamu?''
\v 63 Tetapi Yesus diam sahaja. Sekali lagi Imam Agung berkata kepada-Nya, "Demi nama Allah yang hidup, beritahu kami! Adakah kamu Penyelamat yang diutus oleh Allah, iaitu Anak Allah?''
\p
\v 64 Yesus menjawab, "Demikianlah katamu. Tetapi Aku berkata kepada kamu semua: Tidak lama lagi kamu akan melihat Anak Manusia duduk di sebelah kanan Allah Yang Maha Kuasa, serta datang di atas awan!''
\x - \xo 26.64: \xt Dan 7.13\x*
\p
\v 65 Lalu Imam Agung mengoyakkan jubahnya dan berkata, "Dia mengkufuri Allah! Kita tidak memerlukan saksi lagi. Kamu telah mendengar Dia mengkufuri Allah.
\v 66 Apakah keputusan kamu?''
\x - \xo 26.65--66: \xt Im 24.16\x*
\p
\v 67 Mereka menjawab, "Dia bersalah dan mesti dihukum mati.''
\x - \xo 26.67: \xt Yes 50.6\x*
\p Mereka meludahi muka Yesus dan memukul Dia. Beberapa orang yang menampar Yesus
\v 68 berkata, "Hai Penyelamat yang diutus oleh Allah, tekalah siapa yang memukul kamu?''
\s Petrus Menyangkal Yesus
\r (Mrk 14.66--72; Luk 22.56--62; Yoh 18.15--18, 25--27)
\p
\v 69 Petrus sedang duduk di luar, di halaman, apabila salah seorang hamba perempuan Imam Agung datang dan berkata kepadanya, "Kamu juga bersama-sama Yesus orang Galilea itu.''
\p
\v 70 Tetapi Petrus menafikan hal itu di hadapan mereka semua. Dia berkata, "Aku tidak tahu akan maksudmu.''
\v 71 Lalu dia pergi ke pintu halaman. Seorang hamba perempuan lain nampak Petrus dan berkata kepada semua orang di situ, "Orang ini juga bersama-sama Yesus dari Nasaret.''
\p
\v 72 Sekali lagi Petrus menafikan hal itu dan menjawab, "Aku bersumpah aku tidak kenal akan orang itu!''
\p
\v 73 Tidak lama kemudian, orang yang berdiri di situ datang kepada Petrus dan mereka berkata, "Tentu kamu salah seorang pengikut Yesus. Loghatmu membuktikannya.''
\p
\v 74 Lalu Petrus bersumpah, "Biarlah Allah menghukum aku jika aku berdusta! Aku tidak kenal akan orang itu!''
\p Pada saat itu juga ayam berkokok.
\v 75 Maka Petrus teringat bahawa Yesus sudah berkata kepadanya, "Sebelum ayam berkokok, engkau akan menyangkal Aku tiga kali.'' Petrus keluar dan menangis tersedu-sedu.
\c 27
\s Yesus di Hadapan Pilatus
\r (Mrk 15.1; Luk 23.1--2; Yoh 18.28--32)
\p
\v 1 Pada pagi-pagi sekali, semua ketua imam dan pemimpin masyarakat Yahudi membuat keputusan untuk membunuh Yesus.
\v 2 Mereka mengikat Yesus, lalu membawa Dia pergi untuk diserahkan kepada Pilatus, gabenor kerajaan Roma.
\s Kematian Yudas
\r (Kis 1.18--19)
\p
\v 3 Apabila Yudas, pengkhianat itu tahu bahawa Yesus telah dijatuhi hukuman mati, dia menyesal. Lalu dia mengembalikan tiga puluh keping wang perak itu kepada para ketua imam dan pemimpin masyarakat Yahudi.
\v 4 Dia berkata, "Aku sudah berdosa kerana mengkhianati orang yang tidak bersalah sehingga dihukum mati!''
\p Tetapi mereka menjawab, "Kami tidak peduli! Itu urusanmu!''
\p
\v 5 Yudas melempar wang itu ke dalam Rumah Tuhan lalu meninggalkan mereka. Kemudian dia pergi menggantung diri.
\p
\v 6 Para ketua imam memungut wang itu dan berkata, "Wang ini upah seorang pembunuh. Menurut Taurat kita, wang ini tidak boleh dimasukkan ke dalam peti persembahan di Rumah Tuhan.''
\v 7 Setelah bersetuju, mereka menggunakan wang itu untuk membeli tanah yang disebut Tanah Tukang Periuk. Tanah itu digunakan sebagai perkuburan orang bukan Yahudi.
\v 8 Itulah sebabnya sehingga hari ini tanah itu dinamakan "Tanah Darah''.
\x - \xo 27.3--8: \xt Kis 1.18--19\x*
\p
\v 9 Dengan demikian berlakulah apa yang dikatakan oleh Nabi Yeremia, "Mereka mengambil tiga puluh keping wang perak, jumlah yang disetujui oleh orang Israel sebagai bayaran bagi Dia.
\v 10 Wang itu digunakan untuk membeli tanah tukang periuk, seperti yang diperintahkan oleh Tuhan kepadaku.''
\x - \xo 27.9--10: \xt Za 11.12--13\x*
\s Pilatus Memeriksa Perkara Yesus
\r (Mrk 15.2--5; Luk 23.3--5; Yoh 18.33--38)
\p
\v 11 Yesus berdiri di hadapan Gabenor Pilatus, dan Pilatus bertanya kepada-Nya, "Adakah kamu raja orang Yahudi?''
\p "Begitulah yang tuan katakan,'' jawab Yesus.
\v 12 Tetapi apabila para ketua imam dan pemimpin masyarakat Yahudi melemparkan banyak tuduhan terhadap Yesus, Dia diam sahaja.
\p
\v 13 Oleh itu Pilatus berkata kepada-Nya, "Tidakkah kamu mendengar segala tuduhan yang dilemparkan oleh mereka terhadapmu?''
\p
\v 14 Tetapi Yesus tidak menjawab sepatah pun, sehingga gabenor itu sangat hairan.
\s Yesus Dijatuhi Hukuman Mati
\r (Mrk 15.6--15; Luk 23.13--25; Yoh 18.39---19.16)
\p
\v 15 Pada tiap-tiap Perayaan Paska, gabenor Roma biasanya membebaskan seorang tahanan yang dikehendaki orang ramai.
\v 16 Pada masa itu ada seorang tahanan yang terkenal, yang bernama Yesus Barabas.
\v 17 Apabila orang ramai berkumpul, Pilatus bertanya kepada mereka, "Siapakah yang kamu mahu aku bebaskan? Yesus Barabas atau Yesus yang disebut Kristus?''
\v 18 Pilatus tahu betul bahawa pemimpin orang Yahudi menyerahkan Yesus kepadanya kerana iri hati.
\p
\v 19 Sementara Pilatus duduk di balai pengadilan, isterinya mengirim berita kepadanya, "Janganlah turut campur perkara orang yang tidak bersalah itu, kerana saya mendapat mimpi buruk tentang dia.''
\p
\v 20 Para ketua imam dan pemimpin masyarakat Yahudi menghasut orang ramai supaya meminta Pilatus membebaskan Barabas dan menghukum mati Yesus.
\v 21 Tetapi Pilatus bertanya kepada orang ramai, "Yang mana satu antara kedua-dua orang ini yang kamu mahu aku bebaskan?''
\p "Barabas!'' jawab mereka.
\p
\v 22 "Lalu apakah yang harus aku lakukan terhadap Yesus yang disebut Kristus?'' Pilatus bertanya kepada mereka.
\p "Salibkan dia!'' jawab mereka semua.
\p
\v 23 Tetapi Pilatus berkata, "Kejahatan apa yang telah dilakukannya?''
\p Kemudian mereka berteriak lebih kuat lagi, "Salibkan dia!''
\p
\v 24 Apabila Pilatus sedar bahawa dia tidak boleh berbuat apa-apa lagi dan bahawa orang ramai mungkin merusuh, dia mengambil air lalu membasuh tangan di hadapan orang ramai. Dia berkata, "Aku tidak bertanggungjawab terhadap kematian orang ini! Kamulah yang bertanggungjawab!''
\x - \xo 27.24: \xt Ul 21.6--9\x*
\p
\v 25 Seluruh orang ramai itu menjawab, "Kami dan keturunan kami bertanggungjawab terhadap kematiannya!''
\p
\v 26 Kemudian Pilatus membebaskan Barabas bagi mereka, dan menyuruh orang menyesah Yesus serta menyerahkan Dia kepada askar untuk disalib.
\s Askar-Askar Mempermainkan Yesus
\r (Mrk 15.16--20; Yoh 19.2--3)
\p
\v 27 Kemudian askar-askar Pilatus membawa Yesus ke istana gabenor, dan semua askar di situ berkumpul di sekeliling-Nya.
\v 28 Mereka menanggalkan pakaian Yesus lalu memakaikan jubah merah ungu pada Dia.
\v 29 Kemudian mereka membuat mahkota daripada ranting-ranting berduri dan mengenakannya pada kepala Yesus. Askar-askar itu juga menaruh sebatang tongkat pada tangan kanan Yesus. Kemudian mereka berlutut di hadapan Yesus dan mengejek Dia. Mereka berkata, "Daulat Raja Orang Yahudi!''
\v 30 Mereka meludahi Dia dan mengambil tongkat itu lalu memukul kepala-Nya.
\v 31 Setelah mereka mempermainkan Yesus, mereka menanggalkan jubah merah ungu itu lalu memakaikan pakaian-Nya sendiri semula. Kemudian mereka membawa Yesus ke luar untuk disalib.
\s Yesus Disalibkan
\r (Mrk 15.21--32; Luk 23.26--43; Yoh 19.17--27)
\p
\v 32 Dalam perjalanan ke luar kota, mereka berjumpa dengan seorang lelaki dari Kirene yang bernama Simon. Askar-askar memaksa dia memikul salib Yesus.
\v 33 Mereka tiba di tempat bernama Golgota, yang bermakna "Tempat Tengkorak''.
\v 34 Di situ mereka memberikan wain yang bercampur bahan pahit kepada Yesus. Tetapi setelah Yesus mengecap minuman itu, Dia tidak mahu meminumnya.
\x - \xo 27.34: \xt Mzm 69.22\x*
\p
\v 35 Kemudian askar-askar menyalibkan Dia, dan membahagi-bahagikan pakaian-Nya antara mereka dengan membuang undi.
\x - \xo 27.35: \xt Mzm 22.19\x*
\v 36 Setelah itu mereka duduk di sana dan mengawal Dia.
\v 37 Di sebelah atas kepala Yesus, terpasang tulisan tentang tuduhan terhadap Yesus: "Inilah Yesus, Raja Orang Yahudi.''
\v 38 Dua orang penjahat juga disalibkan bersama-sama Yesus, seorang di sebelah kanan dan seorang lagi di sebelah kiri-Nya.
\p
\v 39 Semua orang yang lalu di situ menggelengkan kepala sambil mencemuh Yesus. Mereka berkata,
\x - \xo 27.39: \xt Mzm 22.8, 109.25\x*
\v 40 "Kamu mahu merobohkan Rumah Tuhan lalu membinanya semula dalam tiga hari! Jika kamu Anak Allah, selamatkanlah dirimu dan turunlah dari salib!''
\x - \xo 27.40: \xt Mat 26.61; Yoh 2.19\x*
\p
\v 41 Para ketua imam, guru Taurat, dan pemimpin masyarakat Yahudi juga memperolokkan Yesus. Mereka berkata,
\v 42 "Dia menyelamatkan orang lain, tetapi tidak dapat menyelamatkan dirinya sendiri! Bukankah dia raja orang Israel? Jika dia turun dari salib sekarang, kami akan percaya kepadanya!
\v 43 Dia percaya kepada Allah dan berkata bahawa dia Anak Allah. Mari kita lihat, adakah Allah akan menyelamatkan dia sekarang?''
\x - \xo 27.43: \xt Mzm 22.9\x*
\p
\v 44 Bahkan kedua-dua orang penjahat yang disalibkan bersama-sama Yesus pun menghina Dia seperti itu.
\s Kematian Yesus
\r (Mrk 15.33--41; Luk 23.44--49; Yoh 19.28--30)
\p
\v 45 Pada tengah hari, selama tiga jam, seluruh negeri itu menjadi gelap.
\v 46 Pada pukul tiga petang, Yesus berseru dengan suara lantang, "Eli, Eli, lama sabakhtani?'' yang bererti, "Ya Allah-Ku, ya Allah-Ku, mengapa Engkau meninggalkan Aku?''
\x - \xo 27.46: \xt Mzm 22.2\x*
\p
\v 47 Beberapa orang di situ mendengar seruan Yesus, lalu berkata, "Dia memanggil Elia!''
\v 48 Seorang daripada mereka segera lari mengambil bunga karang, lalu mencelupkannya ke dalam wain murah. Kemudian bunga karang itu dicucukkannya pada hujung sebatang kayu, lalu dihulurkannya ke mulut Yesus.
\x - \xo 27.48: \xt Mzm 69.22\x*
\p
\v 49 Tetapi orang lain di situ berkata, "Tunggu, mari kita lihat kalau-kalau Elia datang menyelamatkan dia!''
\p
\v 50 Kemudian Yesus berseru lagi dengan nyaring, lalu menghembuskan nafas yang terakhir.
\p
\v 51 Kemudian tirai yang tergantung di dalam Rumah Tuhan koyak dari atas sampai ke bawah, sehingga menjadi dua helai. Bumi bergoncang, gunung batu terbelah,
\x - \xo 27.51: \xt Kel 26.31--33\x*
\v 52 kubur terbuka, dan banyak umat Allah yang sudah meninggal dihidupkan semula.
\v 53 Mereka meninggalkan kubur, dan setelah Yesus bangkit daripada kematian, mereka masuk ke Yerusalem. Di sana banyak orang nampak mereka.
\p
\v 54 Apabila ketua askar dan askar-askar yang sedang mengawal Yesus nampak gempa bumi dan segala perkara yang berlaku, mereka ketakutan. Mereka berkata, "Dia betul-betul Anak Allah!''
\p
\v 55 Di situ ada juga banyak wanita yang memandang dari jauh. Mereka datang bersama-sama Yesus dari Galilea dan mereka menolong Dia.
\v 56 Antara mereka ialah Maria Magdalena, Maria ibu Yakobus dan Yusuf, serta ibu anak-anak Zebedeus.
\x - \xo 27.55--56: \xt Luk 8.2--3\x*
\s Penguburan Yesus
\r (Mrk 15.42--47; Luk 23.50--56; Yoh 19.38--42)
\p
\v 57 Pada waktu petang, seorang kaya dari Arimatea yang bernama Yusuf datang. Dia juga pengikut Yesus.
\v 58 Dia pergi kepada Pilatus dan meminta jenazah Yesus. Pilatus memberikan perintah supaya jenazah Yesus diserahkan kepadanya.
\v 59 Yusuf mengambil jenazah itu lalu membalutnya dengan kain linen baru.
\v 60 Dia meletakkan jenazah Yesus di dalam kubur miliknya sendiri yang baru dipahat di bukit batu. Kemudian Yusuf menggulingkan sebuah batu besar untuk menutup pintu kubur itu, lalu dia pergi.
\v 61 Maria Magdalena dan Maria yang lain duduk di situ menghadapi kubur itu.
\s Askar-Askar Menjaga Kubur
\p
\v 62 Keesokan harinya, pada hari Sabat, ketua-ketua imam dan orang Farisi pergi menghadap Pilatus.
\v 63 Mereka berkata, "Tuan, kami ingat bahawa semasa penipu itu masih hidup, dia pernah berkata, `Selepas tiga hari Aku akan dibangkitkan.'
\x - \xo 27.63: \xt Mat 16.21, 17.23, 20.19; Mrk 8.31, 9.31, 10.33--34; Luk 9.22, 18.31--33\x*
\v 64 Oleh itu suruhlah orang mengawal kubur itu baik-baik sehingga hari ketiga. Dengan demikian pengikut-pengikutnya tidak dapat mencuri jenazah Yesus, dan memberitahu orang bahawa dia telah dibangkitkan daripada kematian. Penipuan yang terakhir ini akan lebih buruk daripada yang pertama.''
\p
\v 65 "Bawalah beberapa orang askar,'' kata Pilatus kepada mereka, "pergilah dan kawallah kubur itu dengan rapi.''
\p
\v 66 Lalu mereka pergi ke kubur itu, memeteraikan batu penutup kubur dan menyuruh beberapa orang askar mengawal kubur itu.
\c 28
\s Kebangkitan Yesus
\r (Mrk 16.1--10; Luk 24.1--12; Yoh 20.1--10)
\p
\v 1 Setelah hari Sabat berlalu dan fajar mula menyingsing pada hari Ahad, Maria Magdalena dan Maria yang lain pergi melihat kubur Yesus.
\v 2 Tiba-tiba berlaku gempa bumi yang kuat. Malaikat Tuhan turun dari syurga, menggulingkan batu penutup kubur itu lalu duduk di atasnya.
\v 3 Rupa malaikat itu terang seperti kilat dan pakaiannya putih seperti salji.
\v 4 Askar-askar pengawal di situ begitu ketakutan sehingga mereka gementar lalu rebah seperti orang mati.
\p
\v 5 Malaikat itu berkata kepada wanita-wanita itu, "Janganlah takut! Aku tahu bahawa kamu mencari Yesus yang telah disalibkan itu.
\v 6 Dia tidak ada di sini. Dia sudah bangkit seperti yang dikatakan-Nya dahulu. Marilah lihat tempat jenazah Yesus diletakkan.
\v 7 Sekarang, cepatlah pergi dan beritahu pengikut-pengikut-Nya, `Dia sudah dibangkitkan daripada kematian, dan sekarang Dia pergi ke Galilea terlebih dahulu daripada kamu. Di sana kamu akan melihat Dia.' Ingatlah akan apa yang aku katakan kepada kamu.''
\p
\v 8 Dengan cepat mereka meninggalkan kubur itu; mereka takut tetapi juga bersukacita. Lalu mereka lari memberitahu pengikut-pengikut Yesus.
\p
\v 9 Tiba-tiba Yesus datang menemui wanita-wanita itu dan berkata, "Sejahteralah kamu.'' Mereka menghampiri Dia, memegang kaki-Nya, dan menyembah Dia.
\v 10 "Janganlah takut,'' kata Yesus kepada mereka, "pergilah beritahu saudara-saudara-Ku supaya pergi ke Galilea; di sana mereka akan melihat Aku.''
\s Laporan Askar Pengawal
\p
\v 11 Sementara wanita-wanita itu meneruskan perjalanan, beberapa orang askar yang mengawal kubur itu kembali ke kota dan memberitahu ketua-ketua imam segala yang sudah berlaku.
\v 12 Ketua-ketua imam berunding dengan para pemimpin masyarakat Yahudi, dan mengambil keputusan untuk memberikan wang yang banyak kepada askar-askar pengawal itu.
\v 13 Mereka berkata kepada askar-askar itu, "Kamu harus mengatakan bahawa pengikut-pengikut Yesus datang pada malam hari dan mencuri jenazah Yesus ketika kamu tidur.
\v 14 Jika gabenor mendengar hal ini, kami akan meyakinkan dia bahawa kamu tidak bersalah. Kamu tidak usah khuatir.''
\p
\v 15 Askar-askar pengawal mengambil wang itu dan berbuat seperti yang disuruh mereka. Sehingga hari ini, cerita itu masih tersebar di kalangan orang Yahudi.
\s Yesus Menampakkan Diri kepada Pengikut-Pengikut-Nya
\r (Mrk 16.14--18; Luk 24.36--49; Yoh 20.19--23; Kis 1.6--8)
\p
\v 16 Sebelas orang pengikut Yesus pergi ke bukit di Galilea seperti yang diperintahkan oleh Yesus kepada mereka.
\x - \xo 28.16: \xt Mat 26.32; Mrk 14.28\x*
\v 17 Apabila mereka melihat Yesus, mereka menyembah Dia meskipun ada di kalangan mereka yang ragu-ragu.
\v 18 Yesus menghampiri mereka lalu berkata, "Aku telah diberikan segala kuasa di syurga dan di bumi.
\v 19 Pergilah kepada semua bangsa di seluruh dunia dan jadikanlah mereka pengikut-Ku. Baptislah mereka dengan menyebut nama Bapa, Anak, dan Roh Allah.
\x - \xo 28.19: \xt Kis 1.8\x*
\v 20 Ajarlah mereka mentaati segala yang sudah Aku perintahkan. Ingatlah, Aku akan sentiasa menyertai kamu sehingga akhir zaman.''
\restore 27-Feb-2004@10:38, Backup Description=05-Feb-2004@12:48,  Zeth Bitjoli -
