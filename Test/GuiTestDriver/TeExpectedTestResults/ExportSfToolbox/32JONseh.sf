\rcrd JON 0
\id JON Sena of Mozambique
\h Djona
\mt2 Kucenjezwa kwa ndzinda wa Ninivi
\mt Bukhu ya Djona
\rcrd JON 1
\c 1
\s Djona akhonda kubvera Mulungu
\p
\vref JON.1:1
\v 1
\vt Pyacitika ntsiku ibodBUYA atuma mamuna m'bodzi anacemerwa Djona, mwana wa Amitayi, mbampanga tenepa:
\p
\vref JON.1:2
\v 2
\vt “Sasanyira wende ku ndzinda ukulu unacemerwa Ninivi, wende kaacenjedze anthu a dziko eneyo kuti ine ndisadziwa kuipa kwawo kuonsene kunacita iwo.”
\p
\vref JON.1:3
\v 3
\vt Mbwenye Djona anyerezera kuthawa kuenda kakhala kutali na Mulungu, ku dziko inacemerwa Tarixixi. Aenda ku ndzinda wa Djopi. Pidafika iye kweneko agumana paketi ikhafuna kuenda ku Tarixixi. Na tenepa Djona, na kufuna kuthawa MBUYA, agula thikiti ya paketi mbapakira mbaenda pabodzi na anyabasa a paketi ku Tarixixi.
\p
\vref JON.1:4
\v 4
\vt Mbwenye MBUYA atuma conzi cikulu ca mphepo m'bara, mbacifuna kuswa paketi.
\p
\vref JON.1:5
\v 5
\vt Na tenepa, anyabasa a paketi agopa pikulu kakamwe mbatoma kuphemba m'bodzi na m'bodzi, kuti aphembe kuna mulungu wace toera aphedziwe. Pontho anyabasa a paketi atoma kubulusa mitolo yonsene ikhali na iwo, mbaitaya m'madzi mwa bara toera paketi ileke kuririma. Mbwenye Djona akhadachitira pantsi pa paketi mbakhagona citulo cikulu.
\p
\vref JON.1:6
\v 6
\vt Nkulu wa paketi mudapita iye nkati mukhagona Djona, amulamusa mbampanga tenepa: “Kodi iwe uli kucitanji muno? Lamuka uphembe kuna Mulungu wako. Panango iye anatibvera nsisi mbatipulumusa.”
\p
\vref JON.1:7
\v 7
\vt Anyabasa a paketi akhabverana mbalonga kuti: “Tendeni tisake pakati pathu mbani anatidzesera tsoka.” Pa kumala kucita penepyo, pagumanika kuti nyatwa zenezi, ziri kubulukira kuna Djona.
\p
\vref JON.1:8
\v 8
\vt Na tenepa, awene ambvunzisa Djona kuti: “Tipange, thangwi yanji ziri kuoneka nyatwa zenezi kuna ife? Basa yako njanji? Ndiwe wa dzinza ipi? Wabuluka kupi? Dziko yako njipi?”
\p
\vref JON.1:9
\v 9
\vt Djona aatawira kuti: “Ine ndine wa dzinza ya aebereu. Ndisalambira MBUYA, Mulungu wa kudzulu, adalenga bara na mataka.”
\p
\vref JON.1:10
\v 10
\vt Pontho Djona aapanga pyonsene pikhadacitika kuna iye. Na mwenemo awene agopserwa napyo na kubva kuti iye Djona acita thawa Mulungu wace. Na tenepa awene ambvunzisa Djona kuti: “Xii! Ninji penepyo pidacita iwe?
\p
\vref JON.1:11
\v 11
\vt Mphapo usafuna tikucitenji toera mphepo ya m'bara inafuna kutipha imatame?” Thangwi iyo ikhaenderatu mbikula.
\p
\vref JON.1:12
\v 12
\vt Djona aatawira mbalonga: “Ndiphateni mundiponye m'bara toera mphepo imatame. Thangwi ine ndisadziwa kuti mphepo yonsene iyi yaoneka na thangwi yanga.”
\p
\vref JON.1:13
\v 13
\vt Mbwenye anyabasa a paketi akhawangisa basi na kucapa paketi na mphambvu zawo zonsene toera afike muntunda. Mbwenye akhaicimwana, thangwi mphepo ikhadawangiratu kakamwe kupita mphambvu zikhacita iwo.
\vref JON.1:14
\v 14
\vt Mphapo iwo aphemba pontho kuna MBUYA, Mulungu wa Djona, kuti aaphedze, mbalonga tenepa: “MBUYA, taphata myendo, lekani kutipha na thangwi ya munthu uyu; pontho lekani kutipasa thangwi ya kupha munthu wa kusowa mathangwi. Thangwi pyonsene pidaoneka pyacitika na kufuna kwanu.”
\p
\vref JON.1:15
\v 15
\vt Pidamala iwo, amphata Djona mbamponya m'bara. Kubulukira pa ndzidzi ubodzi-ubodzi mphepo ya m'bara yamatamiratu!
\p
\vref JON.1:16
\v 16
\vt Na tenepa, anyabasa a paketi adzumatirwa mbagopa mphambvu za MBUYA; na tenepa atoma kumuikhira ntsembe na kuncitira cidumbiriro.
\p
\vref JON.1:17
\v 17
\vt MBUYA atuma nyama ikulu kakamwe ya m'madzi mbimeza Djona. Iye akhala m'mimba mwa nyama eneyi ntsiku zitatu, masiku na masikati.
\rcrd JON 2
\c 2
\s Djona aphembera m'mimba mwa nyama ya m'madzi.
\p
\vref JON.2:1
\v 1
\vt M'mimba mwa nyama ya m'madzi, Djona atoma kuphembera kuna MBUYA, Mulungu wace,
\p
\vref JON.2:2
\v 2
\vt mbalonga tenepa: “Pikhakhala ine nkati mwa kuthabuka, ine ndakucemerani, MBUYA; imwe mwanditawira. N'kati mwa djenje ya anyakufa ine ndakhuwa kuna imwe; na tenepa imwe mwandibva kulira kwanga.
\p
\vref JON.2:3
\v 3
\vt Imwe mwandiponya pa boo ya nakati-nakati ya bara, mwendamberi mbundikwewa, mabimbi anu mbakhapita na pansolo panga.
\p
\vref JON.2:4
\v 4
\vt Na tenepa ine ndalonga ndekha: “Ndabuluswa pamaso pako; mphapo ndinadza pontho kaona nyumba yako ya kucena ya ntsembe?”
\p
\vref JON.2:5
\v 5
\vt Madzi andizungulira mpaka kulowa mbandifuna kufa. Boo yandibidza. Mabande andipyangirira munsolo.
\p
\vref JON.2:6
\v 6
\vt Ndachitira mpaka pa tsinde ya mapiri, mataka mbandimanga kuenda na kuenda. Mbwenye imwe MBUYA, Mulungu wanga, mwacita kuti ndikwanise kubuluka wa m'maso n'thumbi.
\p
\vref JON.2:7
\v 7
\vt Pa ndzidzi ukhamala ine mphambvu, ndakukumbukani imwe, MBUYA, mbandifikisa miphembero yanga kuna imwe, mpaka kunyumba kwanu ya kucena ya ntsemba.
\p
\vref JON.2:8
\v 8
\vt Ale analambira alungu a pezi ali kukhonda nsisi za Mulungu.
\p
\vref JON.2:9
\v 9
\vt Mbwenye ine ndinakuikhirani ntsembe na kukucitirani takhuta na nyimbo, mbandicita cidumbiriro canga na imwe. Ndimwe basi MBUYA, anakwanisa kutipulumusa.”
\p
\vref JON.2:10
\v 10
\vt Na tenepa, MBUYA alonga kuna nyama ya m'madzi, kuti amulukule Djona kuntunda. Na tenepa nyama yamulukula.
\rcrd JON 3
\c 3
\s Djona amwadza mphangwa ku dziko ya Ninivi.
\p
\vref JON.3:1
\v 1
\vt MBUYA alonga pontho ka ciwiri kuna Djona kuti :
\p
\vref JON.3:2
\v 2
\vt “Sasanyira; ndoko cincino mu ndzinda ukulu wa Ninivi ukalonge kuna anthu a mwenemo, pire pikhadakupanga ine.”
\p
\vref JON.3:3
\v 3
\vt Na tenepa Djona alamuka mbaenda ku Ninivi, ninga mukhadampangira MBUYA. Ninivi ukhali ndzinda ukulu kakamwe. Ulaphi wace basi, munthu akhaufamba ntsiku zitatu na myendo.
\p
\vref JON.3:4
\v 4
\vt Djona apita mu ndzinda wa Ninivi; afamba nsinzo wa ntsiku ibodzi ya mumphu. Kubulukira penepa atoma kukhuwa na kulonga tenepa: “Pa ntsiku makumanai, kutomera lero, ndzinda wa Ninivi unafudziwa.”
\p
\vref JON.3:5
\v 5
\vt Anthu a ku Ninivi, nkulu na mwana, ankhulupira Mulungu. Na tenepa, mbabverana kupinensa kusia cakudya na kubvala masakha, toera kupangiza kusukwala na thangwi ya kudawa kwawo.
\p
\vref JON.3:6
\v 6
\vt Mphangwa zenezi pidafika izo kuna mambo wa Ninivi, iye achita pa mpando wace wa umambo, mbadula nguwo zace za umambo, mbabvalambo masakha sawa-sawa ninga anango na kubulumunda padotha.
\p
\vref JON.3:7
\v 7
\vt Pakumala atoma kumwaza nkati mwa ndzinda onsene ntemo unalonga kuti: “Na dzina yanga, ninga mambo, na ya mathubu anga, anthu onsene ali kutongwa aleke kudya na kumwa madzi. Pontho, ale ana pifuyo pyawo ninga ng'ombe peno mabira peno na pinango, ali kutongwambo aleke kupidyesa na kupimwesa.
\p
\vref JON.3:8
\v 8
\vt Pontho, onsene ali kutongwa kubvala masakha, anthu na pifuyo pyene, ninga cizindikiro ca kuchunyuka. Cemerani Mulungu na mphambvu zonsene; pontho, munthu na munthu asie makhaliro ace a kuipa na umphandu uli na iye.
\vref JON.3:9
\v 9
\vt Na tenepa, mbani anadziwa kuti, panango Mulungu anatibvera nsisi mbasia kuipirwa kwace na ife toera tikhonde kufa?”
\p
\vref JON.3:10
\v 10
\vt Mulungu na kuona kuti iwo asia makhaliro awo akale a kuipa, anyerezera kualekerera, mbasia pikhanyerezera iye kucita.
\rcrd JON 4
\c 4
\s Kuipirwa kwa Djona.
\p
\vref JON.4:1
\v 1
\vt Mbwenye Djona aipirwa napyo na kuipirwa kukulu.
\p
\vref JON.4:2
\v 2
\vt Na tenepa, aphemba kuna MBUYA na mafala awa: “Ha, MBUYA! Pikhali penepi pikhanyerezera ine kuti pinacitika, pa ndzidzi ukhakhala ine kudziko kwathu. Ndi thangwi eneyi pikhafunira ine kuthawa kuenda ku dziko ya Tarixixi. Thangwi ine ndikhapidziwa kuti imwe ndimwe Mulungu wa kukoma ntima, na wa kudzala na nsisi, na wa kudembuka na kuipirwa, na wadidi. Pontho ndimwe Mulungu wa kukhoboka ntima pa kufuna kupasa nyatwa zidadumbirira imwe kuna munthu.
\p
\vref JON.4:3
\v 3
\vt Na thangwi eneyi, MBUYA, ndipheni pyanu. Thangwi, kuna ine, kukhala m'maso tenepano, na kufa, pyadidi ndi kufa.”
\p
\vref JON.4:4
\v 4
\vt Mbwenye MBUYA antawira tenepa: “Kodi iwe uli kunyerezera kuti unayo thangwi ya kuipirwa?”
\p
\vref JON.4:5
\v 5
\vt Djona abuluka mundzinda mbaenda khundu ya kumabulukira dzuwa. Penepo amanga cikhumbi cace, mbakhala pa n'thunzi, kudikhira kuti aone ndi ninji pinafuna kucitika na ndzinda.
\s MBUYA apfunzisa Djona
\p
\vref JON.4:6
\v 6
\vt Mulungu MBUYA acita kuti pa mbuto eneyo pamere muti ubodzi wa n'tanga toera kumpasa n'thunzi wa kunsanzayisa. Iye Djona na kuona n'thunzi akomerwa pikulu kakamwe na muti unowu.
\p
\vref JON.4:7
\v 7
\vt Mbwenye mangwana mwace na macibese dzuwa mbidzati kubuluka, Mulungu atuma mpfunye toera kunyenyena michichi ya muti unowu. Na tenepa muti wauma.
\p
\vref JON.4:8
\v 8
\vt Pa kubuluka dzuwa, Mulungu atuma mphepo ya kupisa, ya kumabulukira dzuwa. Na tenepa, dzuwa ikhamenya pansolo pa Djona mbifuna kunkomosa. Na thangwi eneyo Djona aphemba pontho kufa, mbalonga tenepa: “Kukhala kwace m'maso ndi kupi? M'phyadidi kufa pyanga.”
\p
\vref JON.4:9
\v 9
\vt Mbwenye Mulungu ambvunza Djona kuti: “Iwe uli kuona thangwi ya kuipirwa na muti?” Djona antawira Mulungu kuti: “Ande, ndiri kuona thangwi kuti ine ndiipirwe na kuphemba kufa.”
\p
\vref JON.4:10
\v 10
\vt MBUYA ampanga tenepa: “Lang'ana, thangwi yanji iwe uli kubva nsisi na muti udakhonda iwe kucheka na kudziwa makuliro wawo, pontho iwo mbukhonda kukupasa basa ibodzi? Wamera mbukula pyawo na masiku, pa kufikira masiku ace anango mbufa pyawo?
\p
\vref JON.4:11
\v 11
\vt Na tenepa, ine ndinakhonda tani kukhala na nsisi na dziko ya Ninivi, ndzinda ukulu kakamwe, munagumanika anthu a kupiringana dzana na makumawiri a pikwi pya anthu, mbakhonda kudziwa na kudzindikira udidi na uipi, pontho ndzinda unagumanika pinyama na pinyama mbapikhonda kulengeseka?”
